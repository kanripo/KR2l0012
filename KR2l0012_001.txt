# -*- mode: mandoku-view; -*-
#+TITLE: 土官底簿
#+DATE: 2015-08-24 22:48:18.509697
#+PROPERTY: ID KR2l0012
#+PROPERTY: BASEEDITION WYG    
#+PROPERTY: JUAN 卷上
<pb:KR2l0012_WYG_001-1a>¶
欽定四庫全書¶
　土官底簿卷上¶
　　雲南¶
　　　雲南府安寧州知州¶
董節雲南府安寧州人叔祖董賜前本州世襲土知州¶
洪武十四年投附十六年備馬赴京朝貢十七年正月¶
授鶴慶軍民府世襲土知府節授安寧州世襲土知州¶
十八年正月賜赴京謝恩改除雲南前衛世襲指揮僉¶
<pb:KR2l0012_WYG_001-1b>¶
事無子奏准令節在閑操習聽襲十九年四月總兵官¶
𤼵放隨賜領兵富民縣殺賊董定又招諭土官出降二¶
十二年備馬赴京朝賀賜有續生庶長男董保襲職節¶
原授職事奏奪尚衣監官傳奉欽依説與吏部知道查¶
得洪武十六年正月奉太祖皇帝聖㫖雲南土官來朝¶
的你吏部家與安慶侯同王佐指揮商議定奪你每來¶
奏欽此㑹議土官申保等歸附縁由節奏太祖皇帝聖¶
旨安寧土官董節做本州世襲知州鶴慶府知府董賜¶
<pb:KR2l0012_WYG_001-2a>¶
與他實授流官欽此十八年正月傅友徳傳鶴慶府土¶
知府董賜原係安寧州知州有男董節見襲知州職事¶
今董賜朝覲到京退讓知州職事欽奉太祖皇帝聖㫖¶
准他欽此本月又該兵科給事中陸景宣傳奉太祖皇¶
帝聖㫖土官董賜男董節見做安寧州知州著他閑了¶
欽此已經行移欽遵年久叅照董節係是土官董賜姪¶
男比先冒作親男襲任安寧州知州後因董賜退讓知¶
府改除指揮僉事已䝉欽依著令閑了到今十八年餘¶
<pb:KR2l0012_WYG_001-2b>¶
一向不曽告明改正及董賜自有庶生男董保襲職董¶
節纔稱董賜姪男又以先前征進有功備馬朝賀仍求¶
定奪知州原職緣比先冒作董賜男係在赦前免問外¶
所奏董賜世襲知府查係流官及查董節止是著他閑¶
了亦無聽襲縁由所奏功蹟亦難稽考又查董節革閑¶
之後已於洪武二十六年另除知州孫原祥赴任為事¶
故洪武三十三年除授知州李志名在任永樂元年二¶
月奉聖㫖見任的流官知州不動這董節是土人還著¶
<pb:KR2l0012_WYG_001-3a>¶
他做知州一同管事不做世襲他若不守法度時換了¶
欽此故男董福海備馬赴京告襲十一年四月奉聖㫖¶
著他做不世襲止終本身若不守法度時拿來廢了欽¶
此洪熙元年給誥命不世襲老疾三司㑹奏襲長男董¶
玉應替成化元年奉聖㫖董玉既保勘明白著他做不¶
世襲欽此𢎞治十年患疾長男董方應襲十一年奉聖¶
㫖是董方還著他做知州不世襲欽此老疾嘉靖元年¶
本部題工部咨開雲南布政司呈送董方男董沂該襲¶
<pb:KR2l0012_WYG_001-3b>¶
縁由并已完納木價印信領狀粘咨到部查得本舍祖¶
來不曽開有世襲字様奉聖㫖是准他襲欽此¶
　　　昆明縣清水江巡檢司巡檢¶
李保雲南府昆明縣人永樂元年十一月西平侯取充¶
通事跟往車黒撫諭土官刀暹答出官將所占地方退¶
還威逺州知州刀弄黨及差弟刀臘等賫馬匹方物赴¶
京謝罪思得差委邊方瘴癘經渉艱難乞照洪武二十¶
七年本縣王四事例定奪本部查得先該兵部送到西¶
<pb:KR2l0012_WYG_001-4a>¶
平侯差送緬人入緬回還通事王四除授巡檢去雲南¶
附近處補缺就差他洪武二十七年六月奏除授雲南¶
府安寧州羅次縣煉象闗巡檢司土官巡檢永樂二年¶
四月奉聖㫖也除他本處做巡檢欽此當奏本處巡檢¶
無缺奉聖㫖多設去著西平侯常州差使他欽此故布¶
政司咨長男李英永樂十四年十二月襲故成化六年¶
三司㑹保長男李安應襲本年正月題准行令就彼冠¶
帶替職故奏保嫡次男李旻應襲𢎞治五年十月奉聖¶
<pb:KR2l0012_WYG_001-4b>¶
旨李旻准承襲欽此¶
　　　赤水鵬巡檢司土官巡檢¶
馬速魯麻係元江軍民府入籍充雲南中衛中左所土¶
軍父阿剌馬丹洪武十八年九月西平侯差作通事跟¶
隨招諭洪武二十二年七月故後將速魯麻做通事跟¶
隨雲南右衛千戸趙芳招諭及同本官赴京公幹具告¶
照例冠帶永樂二年八月奉聖㫖送吏部也除他做巡¶
檢禮部便與冠帶欽此本官多注赤水鵬巡檢司巡檢¶
<pb:KR2l0012_WYG_001-5a>¶
故長男馬麒永樂八年三月奉令㫖他的父也曽出此¶
氣力如今著他做赤水鵬巡檢還不做世襲以後若不¶
志誠違了法度時却不要他做敬此故男馬驥告襲天¶
順七年五月題准就彼冠帶襲職故男馬英三司保襲¶
成化十七年七月奉聖㫖馬英著他做赤水鵬巡檢不¶
世襲欽此故無嗣奏保馬英親叔馬驄應襲𢎞治十年¶
六月奉聖㫖馬驄准襲土官巡檢欽此¶
　　　禄脿巡檢司巡檢¶
<pb:KR2l0012_WYG_001-5b>¶
趙興雲南府安寧州禄豐縣民洪武十四年歸附十五¶
年十二月總兵官征進大理等處辦納糧草十六年十¶
二月男趙宗告䝉總兵官擬充禄脿巡檢司巡檢十七¶
年實授二十四年三月故長男趙應備馬赴京進貢告¶
襲永樂二年五月奉聖㫖著他回去做巡檢只不做世¶
襲若不守法度時不著他做還著流官掌印欽此故次¶
男趙讓自備馬匹正統二年三月奉聖㫖趙讓照李正¶
例且准他襲職還行文書去覆勘但有虚詐就拿解京¶
<pb:KR2l0012_WYG_001-6a>¶
字様及寫縣分差錯都記他罪不問欽此故奏保長男¶
趙元天順八年三月奉聖㫖是欽此故九年男趙昇告¶
襲正徳六年三月奉聖㫖是趙昇准他襲欽此故長男¶
趙邦竒在司聽襲¶
　　　羅次縣知縣¶
楊大用雲南臨安府寧州民洪武十六年總兵官擬任¶
景東府經厯司知事赴京朝覲除授通政司知事二十¶
年六月陞本司經厯差往雲南宣布聲教承認土軍領¶
<pb:KR2l0012_WYG_001-6b>¶
把事刀思養將賫方物進貢二十三年九月陞除戸部¶
郎中二十五年除雲南右叅議故三十三年十二月親¶
男楊正原任鎮安州沙橋巡檢告襲父職叅照楊正故¶
父楊大用先任景東府知事改除通政司知事經厯係¶
是流官後任户部郎中轉陞雲南叅議係出特恩况方¶
面大臣别無世襲事例巡檢楊正擬合仍依見職發回¶
原衙門管事永樂元年正月奉聖㫖他父既曾做叅議¶
病故了雖不當襲他首先來朝陞在雲南做知縣只不¶
<pb:KR2l0012_WYG_001-7a>¶
做世襲若不守法度時換了欽此故男楊珍十年襲故¶
男楊晟八年襲故男楊永成應襲二十二年七月奉聖¶
㫖楊永成准襲他父土官知縣欽此故嘉靖九年十二¶
月撫按奏保親男楊雄應襲奉欽依准令冠帶就彼到¶
任管事¶
　　　煉象關巡檢司巡檢¶
李阿白雲南府羅次縣民前原任煉象關防送千戸洪¶
武十六年四月布政司劄擬煉象闗巡檢司土官巡檢¶
<pb:KR2l0012_WYG_001-7b>¶
十七年七月總兵官奏雲南土官未曽實授十八年四¶
月明文各處巡檢司陞為從九品以陞授日為始再厯¶
月日署事土官不支俸米故長男阿賴備馬進貢告襲¶
永樂元年正月奉聖㫖准他做巡檢還不做世襲若不¶
守法度時換了欽此故八年嫡長男李訓年幼李俊係¶
阿賴親弟備馬赴京進貢候姪長成襲替十一年十二¶
月奉聖㫖准他做欽此故李訓告襲正統五年二月奉¶
聖㫖既有布政司保結且准他襲還行文書去覆勘若¶
<pb:KR2l0012_WYG_001-8a>¶
果不實拏解將來欽此故三司奏保李暹係李訓嫡長¶
男應襲八年題准李暹襲職故八年咨勘李洪係李暹¶
嫡長男應襲奉聖㫖准他襲欽此故正徳七年八月布¶
政司奏保長男李爵該襲查得本舍祖來不曽開有世¶
襲字樣奏奉聖㫖是准他襲欽此¶
　　　禄豐縣南平闗巡檢司巡檢¶
李矣本縣羅羅民洪武十六年歸附本年五月總兵官¶
擬任南平闗巡檢司巡檢十七年實授三十二年為姦¶
<pb:KR2l0012_WYG_001-8b>¶
情事起送到部仍復舊制永樂二年四月奏奉聖㫖李¶
矣著復職流官巡檢一同去郱裏管事欽此風疾男李¶
斌告替二十二年六月奉令㫖照欽依例著他替只不¶
世襲不守法度時換了欽此故天順八年男李琮奏行¶
三司勘奏應襲查照伊父李斌告襲節奉敬依只不世¶
襲成化元年九月奉聖㫖准他襲還不世襲欽此十年¶
被鹽徒王龍等打死保勘男李賜澄應襲𢎞治十四年¶
二月題奉聖㫖是准他襲欽此為事監故男李朔嘉靖¶
<pb:KR2l0012_WYG_001-9a>¶
八年八月保勘聽襲¶
　　　昆陽州易門縣縣丞¶
王節鶴慶軍民府人前任麗江府知事洪武十五年歸¶
附十六年總兵官劄擬本府經厯十九年備馬赴京朝¶
覲為經厯鄒仁見任將節調除昆陽州易門縣縣丞故¶
長男王嵩告襲被經厯鄒仁不准𤼵充儒學生員永樂¶
元年十一月狀赴巡按雲南御史處告𤼵本府取結不¶
准思父王節歸附省諭及實授文書見在照本府知事¶
<pb:KR2l0012_WYG_001-9b>¶
董信等事例備馬赴京告襲二年十月奏欽依不准他¶
還著做生員欽此王嵩又行告襲仍發回充生員讀書¶
依例選貢係干告襲土官事理七年正月啟奉令㫖他¶
父雖不是世襲的官終曽出些氣力還著在易門縣做¶
縣丞只不做世襲若不守法度時不著他做敬此故長¶
男王忠保送查得不係土官世襲欲將本人發回原籍¶
為民當差正統元年五月奉聖㫖著他還做易門縣丞¶
不世襲但犯了法度便革罷不叙欽此故三司㑹奏男¶
<pb:KR2l0012_WYG_001-10a>¶
王應麟應襲查伊祖父節奏欽依不世襲成化三年十¶
一月奉聖㫖著做縣丞不世襲欽此故正徳十二年二¶
月布政司奏保親男王臣應襲查得祖來不曽開有世¶
襲字樣奉聖㫖是王臣著做縣丞不世襲欽此¶
　　　大理府洱西驛驛丞¶
張銘大和縣民已故土官驛丞張鑑舊名張文秀嫡次¶
男祖父張山襲曽祖父職事故曽祖父洪武十五年首¶
先歸附招諭人民復業十六年總兵官劄擬在城驛土¶
<pb:KR2l0012_WYG_001-10b>¶
官驛丞十七年實授故長山係嫡長親男備馬赴京進¶
貢告襲為無世襲難以准理又查本驛見有流官驛丞¶
秦耕合將張山發回原籍為民永樂二年六月啟奉令¶
㫖著他做驛丞還著流官掌印也不做世襲若不守法¶
度時換了敬此故長男張福年幼不能襲職親弟張海¶
告借十二年正月奉聖㫖不做世襲且著他借職權管¶
著不做例欽此張福宣徳二年六月襲職故天順四年¶
三司保送張銘到部襲職為無總兵等官㑹奏𤼵回又¶
<pb:KR2l0012_WYG_001-11a>¶
該張銘奏要冠帶仍取三司㑹奏本部議將張銘襲父¶
驛丞職事冠帶回還不許到任管事仍取三司㑹奏至¶
日定奪本年䦌十一月奉聖㫖是欽此故保伊庻長男¶
張濟應襲𢎞治元年八月奉聖㫖是欽此故正徳七年五¶
月布政司保勘親男張守成應襲查得本舍祖來不曽¶
開有世襲字様題奉聖㫖是准他襲欽此¶
　　　大和縣神摩洞巡檢司巡檢¶
趙俊本縣籍承襲前元大理府録事洪武十五年歸附¶
<pb:KR2l0012_WYG_001-11b>¶
總兵官著令招諭金齒土軍授神摩洞巡檢十七年實¶
授故無兒男正妻楊觀信帶同女觀夀并自幼招到養¶
老女婿楊藥師名等赴京進貢告襲又該布政司咨呈¶
趙慶告係趙俊親姪赴部争襲議發原籍永樂五年三¶
月奉聖㫖是只准這婦人襲了欽此故觀夀係親女告¶
襲永樂十三年八月奉聖㫖吏部不為常例著他女兒¶
替了欽此正統元年九月女兒土官巡檢趙觀夀并姪¶
監生趙裏各節次奏告争襲本月𤼵回雲南㑹勘未報¶
<pb:KR2l0012_WYG_001-12a>¶
文選司缺冊内查得成化十二年四月除流官張時益¶
　　　金沙江巡檢司巡檢¶
得力石玉雲南府昆明縣人指揮李觀下頭目洪武十¶
四年歸附攻打烏撒等處城寨後跟總兵官征進有功¶
二十五年除授曲靖軍民霑益阿幢橋巡檢司巡檢食¶
米一考給由三十一年改除太和縣金沙江巡檢司巡¶
檢三十五年朝賀永樂二十年給由本年十一月復職¶
故庶男得彦中二十二年六月奉令㫖照欽依例著他¶
<pb:KR2l0012_WYG_001-12b>¶
做只不世襲若不守法度時換了敬此故總兵官三司¶
保勘庻男得志隆天順元年九月奉聖㫖得志隆既是¶
土官巡檢的親男還著他做土官巡檢欽此故庶長男¶
得璽十年五月奉聖㫖准他襲嘉靖九年十二月撫按¶
奏保長男得從正本月奉聖㫖准令冠帶就彼到任管¶
事¶
　　　趙州定西嶺巡檢司巡檢¶
李青字本州寧逺鄉前任彌只防千户洪武十七年歸¶
<pb:KR2l0012_WYG_001-13a>¶
附總兵官擬充定西嶺土官巡檢本年實授故長男李¶
得備馬赴京告襲為無布政司起送公文及服制未終¶
永樂四年正月奏𤼵照勘明白本年九月奉聖㫖著他¶
做巡檢還不做世襲若不守法度時罪他著流官掌印¶
欽此故男李能亦故姪李子成係李得嫡長孫備馬進¶
貢保送洪熙元年六月奉聖㫖著他做照太宗皇帝聖¶
㫖還不做世襲不守法度時罪他欽此故無子李和係¶
李子成親叔保送正統二年八月奉聖㫖是准他襲還¶
<pb:KR2l0012_WYG_001-13b>¶
行文書去覆勘但有虚詐就拿解京欽此故男李圎政¶
告襲亦故李和嫡長孫李鑑告襲行三司㑹奏李鑑應¶
襲成化二年五月奉聖㫖著他做還不世襲欽此𢎞治¶
五年三月故奏保嫡長男李淮應襲十二年二月奉聖¶
㫖是准他襲欽此¶
　　　趙州蔓神寨巡檢司巡檢¶
董寳雲南大理府太和縣民洪武十五年投降十六年¶
總兵官劄授大理府土官經厯職事奏聞實授故男董¶
<pb:KR2l0012_WYG_001-14a>¶
祐患病不曽告襲董禄係嫡長親孫備馬赴京告襲本¶
部查無董寳實授緣由况洪武十六年病故到今年久¶
無憑查考議得不准永樂六年二月奉聖㫖他祖雖不¶
是世襲的官終曽出些氣力著在大理做巡檢只不做¶
世襲若不守法度時換了他封印流官掌印欽此故長¶
男董禎送部查係不是世襲人數難准正統五年八月¶
奉聖㫖他是土人也准他襲只不世襲若不守法度時¶
換了欽此景泰二年董禎照例納米塡註宣撫司經厯¶
<pb:KR2l0012_WYG_001-14b>¶
仍管蔓神寨巡檢司事風癱長男董琳告襲成化三年¶
十二月奉聖㫖董琳准做巡檢不世襲欽此故董倫告¶
襲𢎞治十三年九月奉聖㫖¶
　　　徳勝關驛丞¶
王義大理府太和縣僰人洪武十五年四月總兵官差¶
往南鶴慶等府招到土官土軍歸附十六年總兵官劄¶
充河尾驛丞後改徳勝闗驛丞十九年實授二十四年¶
故長男王昇告襲永樂元年十二月節該奉聖㫖著王¶
<pb:KR2l0012_WYG_001-15a>¶
昇做驛丞不做世襲若不守法度時換了欽此故嫡長¶
親男王斌十六年五月奉聖㫖著他做只不世襲若不¶
守法度時換了欽此故無子弟王祥告襲宣徳三年四¶
月奉聖㫖依太祖皇帝旨意著他做不守法度時換了¶
欽此故長男王源保襲間病故次男王長夀正統九年¶
襲年老長男王永慶告替𢎞治元年十一月奉聖㫖是¶
欽此十四年故奏保弟王永逺十八年十一月奉聖㫖¶
是准他襲欽此¶
<pb:KR2l0012_WYG_001-15b>¶
　　　雲南縣知縣¶
楊奴大理府趙州雲南縣僰人洪武十六年投降總兵¶
官擬任本縣土官縣丞患病長男楊得永樂元年十二¶
月奉聖㫖他既曽來朝見又照勘明白了著他替職欽¶
此故長男楊宗二十二年五月奉令㫖照欽依例著他¶
做只不世襲不守法度時換了欽此正統三年楊宗調¶
征麓川等處有功六年正月陞任州判仍管縣事本年¶
八月復征麓川有功七年二月陞本縣土官知縣故男¶
<pb:KR2l0012_WYG_001-16a>¶
楊文瑛勘奏間故男楊金剛應即楊鎮保襲看得楊鎮¶
祖楊宗原襲土官縣丞有功厯陞土官知縣俱不曽開¶
有世襲字樣今三司㑹奏要照詔書事例將楊鎮承襲¶
土官知縣成化二十一年十二月奉聖㫖著做土官知¶
縣欽此故無嗣奏保楊鎮堂弟楊貴洪治十五年十二¶
月奉聖㫖楊貴准承襲欽此故正徳十年七月布政司¶
奏保長男楊訓查得本舍祖來不曽開有世襲字樣奉¶
聖㫖楊訓准承襲欽此¶
<pb:KR2l0012_WYG_001-16b>¶
　　　雲南縣主簿¶
張興大理府趙州雲南縣僰人前職品甸管民千戸所¶
世襲土官洪武十五年歸附十六年總兵官定註本縣¶
土官主簿十七年實授二十六年故嫡長男張觀舊名¶
張觀音保三十五年十二月奉聖㫖張觀還著他襲的¶
是欽此故長男張顥保襲未經三司體勘擬將本人發¶
回覆勘六年三月奉聖㫖既土人准他襲還著文書去¶
覆勘若有虚詐拏將來欽此老疾男張端天順六年九¶
<pb:KR2l0012_WYG_001-17a>¶
月保替故長男張景十三年八月奉准就彼冠帶襲職¶
患病長男張大倫奏襲𢎞治元年十一月奉聖㫖是欽¶
此¶
　　　安南坡巡檢司巡檢¶
李納麟大理府趙州人洪武十五年歸附十六年四月¶
總兵官劄擬安南坡巡檢司巡檢十七年實授二十四¶
年調江西九江府湖口縣湖口鎮巡檢告不識字語言¶
不通照例復職三十五年九月備馬赴京朝賀回還故¶
<pb:KR2l0012_WYG_001-17b>¶
庶長男李瑛永樂八年三月啟奏令㫖著他做巡檢不¶
做世襲以後不志誠時却不教他做欽此故嫡長男李¶
茂宣徳五年四月奉聖㫖是照例襲欽此故嫡長男李¶
郁𢎞治五年十一月奉聖㫖李郁准承襲欽此患疾嫡¶
長男李𦙍宗正徳五年八月奉聖㫖是李𦙍宗准他替¶
欽此¶
　　　伱甸巡檢司巡檢¶
李義趙州雲南縣民洪武十六年招諭頭目左丞李些¶
<pb:KR2l0012_WYG_001-18a>¶
等歸附總兵官劄擬前職十七年實授二十三年給由¶
二十四年復職故嫡長男李花備馬赴京進貢告襲永¶
樂三年七月奉聖㫖著他做巡檢只不世襲若不志誠¶
時換了&KR0218;見任的巡檢掌印著他封印欽此患疾同男¶
李瑛赴京朝貢奏替洪熈元年閏七月奉聖㫖准他替¶
還不做世襲不志誠時換了欽此故男李文正統六年¶
告送總督尚書王驥處准襲故無嗣弟李禄未襲亦故¶
奏保男李欽告襲𢎞治十三年十月奉聖㫖是李欽准¶
<pb:KR2l0012_WYG_001-18b>¶
做土巡檢欽此¶
　　　雲南驛驛丞¶
袁奴大理府趙州雲南縣民洪武十五年歸附十六年¶
四月總兵官劄充前職十七年實授二十四年四月調¶
除江西九江府彭澤縣龍城驛驛丞為因語言不同又¶
不識字具告復職三十五年十月赴京朝賀回驛年老¶
長男袁賜先於洪武三十年九月為事問𤼵洱海衛充¶
軍嫡長孫袁思聰告襲永樂四年正月奉聖㫖他兒子¶
<pb:KR2l0012_WYG_001-19a>¶
犯法他却不曽犯法既老了著他孫袁思聰做驛丞還¶
不做世襲若不志誠時却著别人做欽此故宣徳三年¶
男袁海襲故男袁讓成化十四年六月奏襲查無三司¶
㑹勘未報文選司缺冊内查得成化九年二月除流官¶
劉伏聰¶
　　　鄧川州知州¶
阿這本州小百夷人洪武十五年閏二月投拜總兵官¶
劄擬本州知州十七年正月實授故長男阿子賢永樂¶
<pb:KR2l0012_WYG_001-19b>¶
二年六月奉聖㫖著他襲欽此故男阿永忠自備象馬¶
差把事尹朝禄進貢宣徳二年九月内官呉誠傳奉聖¶
㫖准他著吏部知道欽此患病男阿照正統九年襲老¶
疾長男阿旻未襲故奏保阿照嫡孫阿驥應襲𢎞治六¶
年六月奉聖㫖准他替欽此故正徳十四年十二月長¶
男阿國禎納完木價并本舍年幼免其赴京行令就彼¶
冠帶查得本舍祖來不曽開有世襲字樣奉聖㫖是准¶
他襲欽此¶
<pb:KR2l0012_WYG_001-20a>¶
　　　青索鼻巡檢司巡檢¶
楊良大理府太和縣僰人洪武十五年歸附十六年六¶
月總兵官擬充前職十七年備馬進貢永樂八年五月¶
奉聖㫖著他回去做巡檢不做世襲若不守法度時不¶
著他做還著流官巡檢掌印欽此故長男楊森洪熈元¶
年閏七月奉聖㫖依著太宗皇帝聖㫖著他做巡檢還¶
不世襲欽此故景泰二年九月男楊仲告襲為照欽依¶
還不世襲人數又無三司保勘難以准理奉聖㫖是欽¶
<pb:KR2l0012_WYG_001-20b>¶
此天順八年十月襲故嫡長男楊杰成化十四年奏襲¶
查無三司㑹勘奏行勘間故男楊瓛未襲亦故男楊漢¶
卿見在應襲¶
　　　鄧川州浪穹縣典史¶
王生大理府鄧川州民洪武十五年投降總兵官擬任¶
鄧川州吏目後因普顔都叛亂大軍後征率衆迎接十¶
六年九月總兵官劄改浪穹縣典史十九年實授故嫡¶
長男王恭備馬赴京告襲永樂六年七月奉聖㫖著他¶
<pb:KR2l0012_WYG_001-21a>¶
做典史不做世襲也不為例犯了法度時不饒欽此告¶
疾男王保十五年正月奉聖㫖准他替了罷欽此故男¶
王寧宣徳六年二月奉聖㫖准他做不世襲也不為例¶
犯了法度時不饒欽此文選司缺册内查得成化七年¶
十月初三日除流官黄志常¶
　　　師井巡檢司巡檢¶
楊勝大理府鄧川州民洪武十五年歸順十六年四月¶
總兵官劄充大理府鄧川州浪穹縣師井巡檢司巡檢¶
<pb:KR2l0012_WYG_001-21b>¶
十七年實授二十三年給由二十四年四月復職三十¶
二年七月調除黒鹽井鹽課提舉司阿陋猴井鹽課司¶
副使三十三年七月復除師井巡檢司巡檢永樂十五¶
年問罪禁故孫男楊和洪熈元年九月奉聖㫖除他做¶
巡檢只不世襲欽此故成化三年三司㑹奏本官庶長¶
男楊永常應襲本年十一月奉聖㫖准他做巡檢不世¶
襲欽此故男楊天然故絶輪該另枝楊永鎔長男楊志¶
温應襲病癱男時應該替襲¶
<pb:KR2l0012_WYG_001-22a>¶
　　　十二關巡檢司巡檢¶
李智大理府鄧川州民洪武十五年歸附總兵官劄任¶
前職十七年實授故嫡長男李福赴京告襲永樂元年¶
正月節奉聖㫖都准他做巡檢還不做世襲若不守法¶
度時換了欽此正統八年七月親男李順赴總督尚書¶
靖逺伯王驥處襲職故成化十年三月姪李禎奏襲故¶
𢎞治十四年男李文潼襲故男李伯琳嘉靖十二年八¶
月奏欽䝉准襲¶
<pb:KR2l0012_WYG_001-22b>¶
　　　巡檢¶
張成大理府鄧川州民洪武十五年歸附十六年八月¶
總兵官劄任前職十七年實授故嫡長男張䕶備馬赴¶
京告襲照勘明白永樂元年正月奉聖㫖都准他做巡¶
檢還不做世襲若不守法度時換了欽此¶
　　　鳳羽鄉巡檢司巡檢¶
尹勝大理府鄧川州民前木光路府判洪武十五年歸¶
附十六年十一月總兵官劄任鳳羽鄉巡檢司巡檢十¶
<pb:KR2l0012_WYG_001-23a>¶
七年實授三十二年十月裁革衙門調署本縣上江觜¶
巡檢司事老疾嫡長男尹宗赴京朝賀告替永樂元年¶
正月奉太宗皇帝聖㫖都准他做巡檢還不做世襲若¶
不守法度時換了欽此年老嫡長孫尹瑄應替無布政¶
司官吏保結擬將𤼵回覆勘宣徳九年六月奉宣宗皇¶
帝聖㫖且准他襲去還行文書去覆戡如有虚詐就著¶
總兵官黔國公拏解來京欽此故成化三年四月嫡長¶
男尹酋奉憲宗皇帝聖㫖准他做還不世襲欽此故正¶
<pb:KR2l0012_WYG_001-23b>¶
徳元年十二月布政司奏稱長男尹鐫眼雙瞎孫男尹¶
澄應襲奉武宗皇帝聖㫖准他做還不世襲欽此嘉靖¶
五年六月布政司奏嫡長男尹永基應襲奉聖㫖是尹¶
永基准承襲土官巡檢欽此¶
　　　下江嘴巡檢司巡檢¶
何海大理府鄧川州浪穹縣土人係舊日土官洪武十¶
六年歸附總兵官劄除下江嘴巡檢司巡檢十七年實¶
授故嫡長男何名備馬赴京告襲永樂二年五月節奉¶
<pb:KR2l0012_WYG_001-24a>¶
聖㫖都著他回去做巡檢只不做世襲若不守法度時¶
不著他做還著流官巡檢掌印欽此故嫡長男何䕶宣¶
徳五年八月奉聖㫖准他還不世襲欽此故親男何鏞¶
本布政司保送縁不係世襲人數難准正統五年八月¶
奉聖㫖既土人准他襲只不世襲若不守法度時換了¶
欽此文選司缺冊内查得成化九年五月二十六日除¶
流官巡檢韋敏親供查得何鏞故男何夀暹亦故未襲¶
男何貴故未襲男何文武正徳十六年上司查取保送¶
<pb:KR2l0012_WYG_001-24b>¶
承襲中途痼疾長男何枝接應襲¶
　　　箭桿塲巡檢司巡檢¶
字忠大理府鄧川州浪穹縣民舊日土官洪武十六年¶
歸附總兵官劄除本塲巡檢十七年實授故嫡長男字¶
良備馬赴京告襲永樂二年五月奉聖㫖著他回去做¶
巡檢只不做世襲若不守法度不著他做還著流官巡¶
檢掌印欽此親男字達備馬赴京進貢襲職為無布政¶
司官吏保結及無宗圗隨繳擬將本人𤼵回續該字達¶
<pb:KR2l0012_WYG_001-25a>¶
奏前事宣徳八年十月奉聖㫖准他襲如覆勘不實不¶
饒欽此故正統八年八月男字保送靖逺伯王驥處准¶
襲中風成化三年三司㑹奏長男字安應襲本年七月題¶
准行令就彼冠帶襲替故嫡長男字宸應襲成化二十¶
三年十一月奉聖㫖是欽此故男字俸未襲男字廷宣¶
亦未襲止據本司兵夫火頭拾排里老李榮等保呈雲¶
南按察司分巡金滄道批縣給帖令字廷宣協同管事¶
　　　蒲陀崆巡檢司巡檢¶
<pb:KR2l0012_WYG_001-25b>¶
楊順大理府太和縣人先䝉大理守禦官取充通事招安¶
人民洪武十六年六月總兵官擬充巡檢十七年實授¶
給由復任老病嫡長男楊祥備馬赴京告替永樂七年¶
正月奉令㫖准他替職只不做世襲若不守法度時不¶
著他做還著流官掌印敬此故嫡長男楊資洪熈元年¶
閏七月奉聖㫖著他做巡檢還不世襲欽此故嫡次男¶
楊鑑布政司不曽委官覆勘亦不係世襲人數仍難准¶
理宣徳十年四月奉聖㫖既有雲南布政司咨呈且准¶
<pb:KR2l0012_WYG_001-26a>¶
他做巡檢去不為例亦不世襲還行文書去覆勘如果¶
有不實就拏解來京欽此故男楊麒告襲巡撫王都御¶
史看係楊鑑襲時只不世襲恭革為民成化十五年楊¶
麒比例告襲三司未經㑹勘行勘未報故男楊禎病癱¶
未襲男楊勇未曽送部嘉靖九年七月巡按行布政司¶
查勘未報¶
　　　順盪井巡檢司巡檢¶
李良大理府鄧川州浪穹縣民由義兵元帥洪武十五¶
<pb:KR2l0012_WYG_001-26b>¶
年歸附十七年八月跟同鶴慶府知府董賜赴京朝覲¶
本年十一月除本縣順盪井副巡檢三十二年十二月¶
為事為民後為錯罪官貟起取到部永樂元年十二月¶
奉聖㫖著他復職欽此故嫡長男李泉備馬赴京告襲¶
亦故嫡長孫李泰赴京告襲參照土官副巡檢不係世¶
襲官貟難以准理永樂十一年五月奉聖㫖不為例還¶
著他去做犯了法度不饒欽此故無子親弟李安保送¶
未經三司覆勘亦不係世襲難以准理正統二年七月¶
<pb:KR2l0012_WYG_001-27a>¶
奉聖㫖且准他襲還行文書去覆勘如果有不實拏解¶
將來欽此故三司㑹奏嫡長男李永亨應襲本部查照¶
李泰李安吉襲之時節奉欽依不為例并且准他襲事¶
理成化四年十二月奉聖㫖且准他襲不守法度時不¶
饒欽此故男李招未襲故絶該李永亨親弟李永禎承¶
襲奉例于成化十二年取勘定名㑹奏就彼冠帶故長¶
男李俊故未襲男李宏故絶李信係李永禎次男應該¶
承襲故長男李鑑見今聽襲¶
<pb:KR2l0012_WYG_001-27b>¶
　　　䝉化府知府¶
左禾大理府䝉化州羅羅人係本州火頭洪武十五年¶
大軍克復仍充添摩牙等村火頭十六年正月投首復¶
業總兵官擬充䝉化州判官十七年實授續該西平侯¶
奏據里長張保等告保左禾授任二十餘年夷民信服¶
乞將陞任永樂三年二月奉聖㫖他做判官二十餘年¶
不犯法度好生志誠陞做著他封印流官知州不動還¶
掌印欽此患疾嫡男左度替職起程間被人殺死左禾¶
<pb:KR2l0012_WYG_001-28a>¶
仍前署亊故左伽嫡長男告替本部議難准理永樂十¶
三年四月奉聖㫖准他替了欽此正統五年上糧陞府¶
同知又掌州事後征麓川有功陞從四品又有功陞知¶
府又有功陞從三品散官亞中大夫仍陞知府掌州事¶
續該本州奏稱三十五里人民四千一百四十八户税¶
糧四千七百餘石要將本州改為府治本部行該㑹勘¶
明白正統十三年六月奏准將本州改為䝉化府就令¶
知府左伽掌印管事年老天順五年孫左琳替職故無¶
<pb:KR2l0012_WYG_001-28b>¶
嗣成化四年三司㑹奏親弟左瑛應襲准行令就彼冠¶
帶襲職故嫡長男左銘奏襲𢎞治十三年十一月奉聖¶
㫖是欽此故十六年三月保男左禎襲替奉聖㫖左禎¶
准襲知府職事欽此左禎緣事男左文臣調征有功給¶
與冠帶見在聽襲¶
　　　備溪江巡檢司廵檢¶
字白大理䝉化州山外羅羅人前充山外火頭洪武十¶
七年投拜總兵官擬充土官巡檢當年實授二十二年¶
<pb:KR2l0012_WYG_001-29a>¶
跟雲南都司等官剿捕崑崙被賊殺死本年六月布政¶
司劄委弟字青暫署職事三十二年申保准襲三十五¶
年正月給由永樂四年正月復職故男字斌雲南三司¶
保勘天順五年十一月准襲職回還縁無㑹保不許到¶
任管事行該三司㑹奏具堂上官保結繳天順八年准¶
管事故男字伯告襲間亦故奏保伊男字璽應襲成化¶
十三年七月題准就彼冠帶襲職故絶堂姪字禄見在¶
告襲¶
<pb:KR2l0012_WYG_001-29b>¶
　　　樣備巡檢司巡檢¶
馬回回定大理大和縣民洪武十六年跟隨大軍攻打¶
鄧川州浪穹縣等處有功總兵官劄充樣備巡檢司巡¶
檢十七年實授永樂二年給由患病帶男馬哈麻告替¶
議不准理本年十一月奉聖㫖他既是眼疾著他兒子¶
替職只是還不做世襲若守法度時常著他做不守法¶
度時換了欽此故嫡長男馬沙保襲十三年十二月奉¶
聖㫖著他襲了不做世襲只終他本身欽此補本奉聖¶
<pb:KR2l0012_WYG_001-30a>¶
㫖這厮本不當襲暫著他襲了不做例若生事不守法¶
度不饒欽此文選司缺冊内查得成化九年五月除流¶
官巡檢王志拳¶
　　　浪滄江巡檢司巡檢¶
字青大理府䝉化州羅羅人充崑崙火頭洪武十七年¶
投郭都督擬充前職本年實授故男字成永樂三年二¶
月奉聖㫖都除他去做何勝做副使字成做巡檢封印¶
都不還做世襲也不為常例若不志誠又不守法度時¶
<pb:KR2l0012_WYG_001-30b>¶
換了欽此故長男字羅永樂十三年四月奉聖㫖准他¶
襲欽此故字隆告襲亦故男字永年委係字羅嫡長孫¶
男成化三年六月奉聖㫖准他做巡檢還不世襲欽此¶
故男字洪故男字麒故俱未襲男字青見在聽襲¶
　　　䝉化府樣備驛驛丞¶
尹義䝉化州僰人洪武十六年投降總兵官委任本驛¶
驛丞十七年實授故長男尹春備馬赴京進貢告襲永¶
樂三年二月奉聖㫖尹春著他去做驛丞封印還不做¶
<pb:KR2l0012_WYG_001-31a>¶
世襲也不做常例若不志誠不守法度時換了欽此年¶
老嫡長男尹恭先故遺下尹嵩係孫男自小脚疾難替¶
嫡次男尹印宣徳五年八月奉聖㫖准他還不做世襲¶
欽此老疾將職退還尹嵩三司保送景泰四年七月奉¶
聖㫖既有委官保勘明白准他襲原職欽此老疾長男¶
尹平成化十六年十月奉聖㫖尹平准做驛丞還不世¶
襲欽此故男尹政老疾未襲男尹鳳應襲¶
　　　雲龍州知州¶
<pb:KR2l0012_WYG_001-31b>¶
段保本州民洪武十六年歸附本年十月總兵官劄擬¶
本州知州十七年實授二十六年故嫡次男段海三十¶
年四月西平侯委令署事本月欽除雲南大理府雲龍¶
州知州故男段亨勘襲間亦故男段榮保送靖逺伯王¶
驥處准襲故男段銘該三司㑹奏成化元年十月准令¶
段銘就彼冠帶正徳十一年四月布政司奏保段洪告¶
襲起送間亦故將段洪嫡長男段懐金承襲送部查得¶
祖來不曽開有世襲字樣奉聖㫖是段懐金准襲祖職¶
<pb:KR2l0012_WYG_001-32a>¶
欽此¶
　　　臨安府嶍峨縣知縣¶
禄佑房羅羅人洪武十五年總兵官處投拜十六年赴¶
京除本縣縣丞十七年閏五月改除本縣知縣故弟禄¶
寧承襲又故正妻沙頭襲職亦故衆議保勘本官第三¶
妻沙䕶應襲永樂三年二月奉聖㫖准他襲欽此故嫡¶
長親姪禄華永樂九年二月奉聖㫖准他保著禄華襲¶
欽此老疾嫡長男祿萬鍾正統八年七月靖逺伯王驥¶
<pb:KR2l0012_WYG_001-32b>¶
處冠帶故成化元年㑹奏嫡長男禄繼通應襲本年三¶
月准令禄繼通就彼冠帶故無嗣奏保禄繼通親弟禄¶
繼達未襲故嫡長男禄文應襲伊伯父禄繼通職事𢎞¶
治六年十一月奉聖㫖禄文准襲土官知縣欽此文故¶
無嗣親弟禄武應襲查得祖來不曽開有世襲字樣正¶
徳七年七月奉聖㫖准他襲欽此¶
　　　主簿¶
王敬&KR0697;江府新興縣民宣徳三年任車里鹽井巡檢司¶
<pb:KR2l0012_WYG_001-33a>¶
土官巡檢被夷人殺死嫡長男王添祥正徳六年總督¶
尚書王驥處襲職征麓川有功陞授土官主簿為無衙¶
門委署臨安府河西縣曲陀巡檢司事備馬赴京陳情¶
景泰二年本部擬王添祥添註臨安府嶍峨縣土官主¶
簿貼流官辦事奉聖㫖是欽此故嫡長男王俊告襲因¶
無三司㑹奏𤼵回聽候㑹奏至日定奪天順四年十月¶
奉聖㫖是欽此王俊又奏來京告襲二次途程萬里要¶
乞襲父職事仍取三司㑹奏擬將王俊襲職事不許管¶
<pb:KR2l0012_WYG_001-33b>¶
事仍催㑹奏至日定奪本年十一月奉聖㫖是欽此天¶
順七年三司㑹奏准令管事故嫡次男王錙𢎞治九年¶
正月奉聖㫖准他襲欽此行令王錙就彼冠帶到任管¶
事故無嗣親弟王錡𢎞治十八年奉聖㫖是王錡准他¶
襲欽此就彼冠帶故絶嗣堂弟王欽正徳六年五月奉¶
聖㫖是王欽准他襲欽此故絶正徳六年三月保勘王¶
錡同祖堂弟王欽應襲查祖來不曽開有世襲字樣奉¶
聖㫖是王欽准他襲欽此¶
<pb:KR2l0012_WYG_001-34a>¶
　　　䝉自縣知縣¶
禄慶本縣羅羅人承襲土官故無子嗣禄羨襲職故嫡¶
長男禄勝二十七年襲職故族弟禄政三十五年襲故¶
禄勝遺腹親男禄榮永樂二十二年五月奉令㫖准他¶
襲敬此故男禄剛年幼保伊妻沙欽承襲宣徳五年奉¶
聖㫖准他欽此故正統八年禄剛保送軍務尚書王驥¶
處准襲患病要令伊男禄崇襲職三司㑹奏成化元年¶
十二月題准禄崇就彼冠帶故無嗣親弟禄代十年二¶
<pb:KR2l0012_WYG_001-34b>¶
月准就彼冠帶𢎞治十一年九月行勘禄仁是否禄賜¶
親男年久未報至𢎞治六年四月文選司報䝉自縣添¶
設流官知縣掌印土官知縣專一管束夷民巡捕盜賊¶
嘉靖二年九月巡撫王啟奏禄賜户絶流官知縣管理¶
縣事土官公座裁革奉聖㫖是准擬行欽此¶
　　　寧州知州¶
弄甥本州羅羅人前世襲土官禄威親弟洪武十六年¶
本州流官知州歐陽一請開設衙門鄉老王慶保甥承¶
<pb:KR2l0012_WYG_001-35a>¶
襲赴京朝覲洪武十七年四月實授故男禄慶承襲縁¶
無世襲宣徳元年三月奉聖㫖著他做知州還不世襲¶
欽此故男禄英保送總督尚書王驥處准襲故伊男禄¶
永成化二年十二月奉聖㫖禄永准做知州還不世襲¶
欽此庶次男禄安告襲查奉欽依還不世襲四年三月¶
奉聖㫖祿安准做知州不世&KR0670;欽此故庶次男祿俸𢎞治¶
十一年十一月奉聖㫖祿俸還著他做知州不世襲欽此十¶
六年四月文選司報寧州添設流官知州掌印土官專¶
<pb:KR2l0012_WYG_001-35b>¶
一管束夷民巡捕盜賊¶
　　　阿迷州知州¶
普寧和羅羅人相繼承襲阿迷州萬戸府土官洪武十¶
六年赴京朝覲授阿迷州知州故男普救告襲二十年¶
准襲二十六年故嫡長男普誓西平侯劄付接缺管事¶
二十九年正月奉太祖皇帝聖㫖既是西平侯著他署¶
事與他實授欽此故男普寧年二嵗未堪承襲鄉老告¶
保普哲正妻沙保暫署州事候普寧長成襲職永樂二¶
<pb:KR2l0012_WYG_001-36a>¶
年十月奉聖㫖是如今著沙保做知州等他男長成時¶
著他襲欽此回還在途病故把事耆老等告保普哲次¶
女沙虚暫襲八年四月奉令㫖先准沙虛做知州等普¶
寧長大襲職敬此沙虛故普寧先故普顯宗係沙虚嫡¶
長孫男亦係普寧男宣徳五年六月奉聖㫖准他欽此¶
故男普柱正徳八年襲故並無嫡庶弟姪兒男正妻沙¶
費成化元年奏襲查勘十八年弟普明奏襲查係争襲¶
不明行勘未報文選司缺冊内成化十二年十二月除¶
<pb:KR2l0012_WYG_001-36b>¶
流官杜參¶
　　　東山口巡檢司巡檢¶
張昱原任溪處甸長官司土官巡檢天順八年十月本¶
府委署管東山口巡檢司印三司奏保張昱銓註管事¶
成化三年三月奉聖㫖是欽此嘉靖四年三月巡撫胡¶
訓等議阿迷州東山口巡檢司原有巡檢司印信景泰¶
年間保襲土官普覺管理為惡典刑革襲保任土官巡¶
檢張昱故後子孫例不該襲原奏保土民普納又故查¶
<pb:KR2l0012_WYG_001-37a>¶
舉土官枝派普旭堪任土官巡檢又該三司議得普旭¶
平民難加前職乞將普旭暫授冠帶䕶守印信以後果¶
能建立軍功子孫應否承襲另行議處奉聖㫖是欽此¶
　　　曲靖軍民府南寧縣白水闗巡檢司巡檢¶
李禬芳舊名桂芳雲南府昆明縣人指揮李觀下頭目¶
洪武十四年隨同本官歸附節次隨跟大軍攻打大理¶
等處十六年西平侯撥守金齒仍前叅隨二十四年總¶
兵官劄授白水闗巡檢永樂十七年老病庶長男李文¶
<pb:KR2l0012_WYG_001-37b>¶
玉赴京進貢永樂二十一年十一月奉令㫖吏部查例¶
了奏請敬此縁行勘未報合將李文玉發回候勘本年¶
十二月奉令㫖是敬此宣徳二年替職老疾嫡長男李¶
輔成化三年十二月准令就彼冠帶故長男李璘未襲¶
故嫡長男李俊承襲伊祖李輔土官巡檢十四年正月¶
奉聖㫖是李俊准襲土官巡檢職事¶
　　　亦佐縣知縣¶
安白係世襲土官洪武十五年歸附十六年赴京欽授¶
<pb:KR2l0012_WYG_001-38a>¶
本縣官知縣十七年九月與普安讐殺典刑男沙舊年¶
幼令族叔阿察管事二十一年除流官知州王和到縣¶
沙舊與同協力辦事三十二年勘合令襲本州土官知¶
縣故男沙存告襲宣徳二年十二月奉聖㫖著沙存做¶
亦佐縣縣丞欽此故弟沙得宣徳五年十二月奉聖㫖¶
准他做欽此沙得在任酒狂生拗百姓不服管束殺死¶
營長沙陀告發問擬典刑沙廣襲故無嗣堂弟沙㫤告¶
襲間故沙廣堂姪沙圭成化二十三年二月奉聖㫖是¶
<pb:KR2l0012_WYG_001-38b>¶
欽此嘉靖二年二月工部咨據布政司保送絶嗣土官¶
縣丞沙圭親叔故嫡長男沙資所生嫡長男沙安宗該¶
襲查得本舍既納木價免其赴京但祖來不曽開有世¶
襲字樣奉聖㫖准他襲欽此¶
　　　縣丞¶
禄寧曲靖軍民府前越州已故土官知州阿資男父因¶
生拗不向化洪武二十七年西平侯剿殺了當本州地¶
方人民分撥陸凉霑盤等州亦佐等縣管属遺寧送普¶
<pb:KR2l0012_WYG_001-39a>¶
安把者地面母舅營長自錯家依養進馬赴京有舊日¶
把事劉泰博易告乞復設越州衙門除授流官掌印將¶
寧授佐二職事叅照禄寧係叛賊阿資遺下兒男雖經¶
赦宥終難任用永樂三年正月奉聖㫖他的父祖因是¶
生拗不向化剿殺了如今他每却知道理自來朝貢便¶
是好人了這禄寧著做縣丞劉泰博易都做把事還跟¶
他去都便與他冠帶這兩把事若助禄寧為善守法度¶
常著他做若有不停當時先問他恁部家差官送他毎¶
<pb:KR2l0012_WYG_001-39b>¶
到西平侯處教安排一箇縣分裏了奏將來却註缺欽¶
此故嫡長男海葉自備馬匹同已故男帶把事劉泰男¶
劉進博易男阿定赴京告襲洪熈元年六月奉聖㫖都¶
照太宗皇帝聖㫖行著他做欽此故男海珍總督尚書¶
王驥處冠帶故無嗣姪海禄成化八年二月准令就彼¶
冠帶故親男海岳正徳七年九月查得祖來不曽開有¶
世襲字樣奉聖㫖是准他襲欽此故弟海嵩襲故男海¶
潮正徳十三年奉例納銀八十兩就彼冠帶嘉靖十二¶
<pb:KR2l0012_WYG_001-40a>¶
年奉勅一道加賜從七品服色¶
　　　霑益州知州¶
阿哥前元世襲曲靖宣慰使洪武十四年歸附仍充宣¶
慰使兼管霑益州事故男阿索承襲故嫡長男阿周三¶
十二年襲故無兒男斗男係已故同籍弟阿卑男阿周¶
親姪備馬赴京進貢告襲洪熈元年五月奉聖㫖著他¶
襲欽此故本官妾適璧正統八年正月欽准襲職故保¶
勘適仲係適璧童養媳婦應襲姑職天順三年十月奉¶
<pb:KR2l0012_WYG_001-40b>¶
聖㫖是欽此故男安奢成化十三年七月准就彼冠帶¶
襲職嫡長男安民𢎞治十一年二月奉聖㫖安民准襲¶
土官知州欽此故正徳七年四月男安慰查得祖來不¶
曽開有世襲字樣奉聖㫖是安慰准他襲欽此故嘉靖¶
十九年二月親男安正奉欽依准令冠帶就彼到任管¶
事¶
　　　松韶鋪巡檢司巡檢¶
李英霑益州民充把事宣徳九年松韶驛山林險惡蠻¶
<pb:KR2l0012_WYG_001-41a>¶
賊劫掠總兵官沐晟奏英諳曉夷情捕盜有功准任開¶
設松韶鋪巡檢司土官巡檢英同男李經領軍獲功三¶
十二次斬獲首級四顆年老李經𢎞治元年九月奉聖¶
㫖李經准做土官巡檢欽此故正徳十二年正月男李¶
儀故生長男李洪聽襲間已成痼疾伊男李表亦故土¶
舍李濱係已故李經長男李儀次男應襲查得祖來不¶
曽開有世襲字樣奉聖㫖是李濱准他承襲祖職欽此¶
　　　陸凉州知州¶
<pb:KR2l0012_WYG_001-41b>¶
資宗本州羅羅人世襲土官洪武十六年總兵官起送¶
赴京朝覲當年十一月欽除本州知州故男資求永樂¶
四年十二月奉聖㫖著他做知州欽此故男資曹幼有¶
母沙共告襲夫職候資曹長成替職永樂十四年奉聖¶
㫖著沙共借襲欽此宣徳八年四月資曹替職正統六¶
年十二月殺賊有功陞府同知仍管州事嘉靖十三年¶
閏二月資徽奏乞承襲資曹原襲知州管理州事正統¶
六年殺賊有功陞府同知職事仍管州事景泰六年遇¶
<pb:KR2l0012_WYG_001-42a>¶
例納粟陞宣慰司使副使仍管州事後革納級今襲府¶
同知職事仍管州事奉聖㫖是欽此¶
　　　馬龍州知州¶
安崇本州羅羅人前代世襲土官知州洪武四年故男¶
法燈年幼母薩住赴京告襲十六年十月准襲故法燈¶
年長出幼告襲二十七年八月奉聖㫖准他襲欽此男¶
阿長正統六年保送總督尚書王驥䖏襲職正統八年¶
故男阿僧未襲先故長夀係阿長親孫阿僧嫡子告襲¶
<pb:KR2l0012_WYG_001-42b>¶
成化二年正月准行就彼冠帯故嫡長男長輔𢎞治元¶
年二月奉聖㫖是欽此文選司缺冊内查得𢎞治七年¶
四月知州長輔故絶改設流官知州羅環¶
　　　羅雄州知州¶
普苴本州羅羅人洪武十五年歸附十六年總兵官定¶
用前職故男樂伯二十九年十一月准襲故者永係親¶
男年幼適廣係父樂伯正妻永樂八年十二月奉聖㫖¶
准他襲欽此故者永年幼伊叔沙陀借襲永樂十二年¶
<pb:KR2l0012_WYG_001-43a>¶
閏九月奉聖㫖准他襲欽此宣徳元年十月者永出幼¶
奉聖㫖是准他襲欽此故無嗣堂弟者甫告襲天順八¶
年八月奉聖㫖是欽此故庶長男者松𢎞治十四年七¶
月奉聖㫖是者松著冠帶襲土官知州仍不世襲欽此¶
故正徳十年十月親男者達祖來不曽開有世襲字樣¶
奉聖㫖是者達准承襲欽此嘉靖九年十二月親男者¶
昴奉欽依准令冠帶就彼到任管事¶
　　　澂江府江川縣關索嶺巡檢司土官巡檢¶
<pb:KR2l0012_WYG_001-43b>¶
李實本縣人任本司土官巡檢故嫡長男李榮赴部為¶
無具奏正統四年奉聖㫖既是土人且准他襲還行文¶
書去覆勘若有虚話就拏解來京欽此風病男孟髙天¶
順七年襲成化十五年正月被賊殺死嫡長男李奎應¶
襲𢎞治元年正月奉聖㫖是欽此故堂姪李祥告襲縁¶
事𤼵驛充站結疾故無嗣¶
　　　新興州鐵爐關巡檢¶
王爵新興州民正統八年總兵官沐昴選充把事自備甲¶
<pb:KR2l0012_WYG_001-44a>¶
馬征進麓川斬首三顆本州强賊殺死官軍阻截道路¶
知州郭證設鐵爐闗巡檢司衙門保勘爵節獲軍功具¶
結題准填註土官巡檢故男王大用累獲軍功應襲𢎞¶
治元年九月奉聖㫖是欽此故男王珦告襲間為事問¶
𤼵廣西栁州衛充軍男王徳明現在聽襲¶
　　　楚雄府楚雄縣縣丞¶
楊益僰人由前威楚路廣通縣主簿洪武十五年歸附¶
十六年朝覲十七年除吕合巡檢司土官巡檢三十二¶
<pb:KR2l0012_WYG_001-44b>¶
年裁革改調廣通縣捨資巡檢司巡檢永樂二年復任¶
吕合巡檢老病嫡長男楊俊備馬赴京朝賀告襲永樂¶
四年正月奉聖㫖且著他回去辦事行文書照勘合等¶
回來定奪欽此布政司勘明白本月奉聖㫖他文書既¶
來了著他替做巡檢只不世襲也不為例不守法度時¶
換了欽此故嫡長男楊洙故嫡孫楊芳嵗半楊正次男¶
借職宣徳五年六月奉聖㫖且著他做等他姪楊芳太¶
時還著楊芳做欽此正統四年納米陞本縣土官主簿¶
<pb:KR2l0012_WYG_001-45a>¶
累征麓川有功陞本縣土官縣丞正統十三年姪楊芳¶
長成告襲查得楊正原借巡檢職事納米陞主簿後征¶
進有功陞本縣實授土官縣丞楊正情願令姪楊芳襲¶
替正統十四年十月奉欽依既征進有功准襲欽此故¶
男楊永義𢎞治七年六月奉聖㫖准他襲欽此故正徳¶
六年八月嫡長男楊感未出幼比上舍左禎&KR0218;靖事體¶
乞襲但祖來不曽開有世襲字樣奉聖㫖是准他襲欽¶
此¶
<pb:KR2l0012_WYG_001-45b>¶
　　　楚雄縣主簿¶
阿星羅羅人充本鄉火頭歸附洪武十七年赴京除楚¶
雄府通判故有妻適弨將男普救呈縣轉申議得普救¶
若仍授父職似為太重置之不用有失夷心宜于楚雄¶
縣佐二官内用已將男普救擬注本縣主簿洪武十八¶
年十二月奏准到任故男普鼎襲職故止生一男年幼¶
保妻海郎承襲查無普救病故及無普鼎到部除授日¶
月永樂元年五月奉聖㫖且准他署事著布政司保勘¶
<pb:KR2l0012_WYG_001-46a>¶
得明白了都與實授欽此後保普救姪普故承襲保送¶
無布政司保勘公文將普救發回病故保妻設劄承襲¶
查得阿星男普救已經擬注楚雄縣主簿令設劄告要¶
承襲通判難以准理欲將設劄仍授主簿普救職事宣¶
徳五年四月奉聖㫖是欽此患病姪普濟總督尚書王¶
驥處冠帶故無嗣景泰四年四月三司保普濟正妻設¶
貴應承襲夫職查無㑹奏行勘未報¶
　　　本縣土官巡檢¶
<pb:KR2l0012_WYG_001-46b>¶
楊節本縣冠帶把事領兵征進麓川有功陞土官巡檢¶
仍管把事事故男楊凱保送查無㑹奏擬將本人𤼵回¶
候㑹奏到日另行景泰四年十月奉聖㫖是欽此續該¶
本人奏稱情願在京聽候㑹奏景泰五年二月奉聖㫖¶
既是土人准他冠帶回去管事還行文書與三司保勘¶
明白如有虚詐奏來定奪欽此故長男楊𦙍未襲故絶¶
三司奏保嫡次男楊俸𢎞治元年八月奉聖㫖是欽此¶
故正徳八年七月嫡男楊福惠未襲先故嫡孫楊福安¶
<pb:KR2l0012_WYG_001-47a>¶
祖來不曽開有世襲字樣奉聖㫖是准替做巡檢仍管¶
把事事欽此¶
　　　定逺縣主簿¶
李禄九撒摩徒人由前本縣世襲土官縣丞禄九伊李¶
苴親姪禄九洪武十五年閏五月總兵官擬任本縣縣¶
丞與伯李苴辦集公務後故總兵官將李苴任本縣主¶
簿洪武十七年實授二十八年為事問𤼵白鹽井工役¶
三十一年釋放回家在閑里老董堅等告保李苴不准¶
<pb:KR2l0012_WYG_001-47b>¶
三十五年十一月奉聖㫖還著他做主簿再不守法度¶
時却罷他職欽此故男李英告襲永樂十三年六月奉¶
聖㫖發回去再著三司保勘將來欽此勘回永樂十七¶
年二月奉聖㫖著他做只不世襲不守法度時換了欽¶
此故男李祥保襲本部查得不係世襲土官宣徳六年¶
四月奉聖㫖准他做只不世襲欽此故成化二年男李¶
普照䕶應襲查照伊祖父節奉欽依只不世襲本年五¶
月奉聖㫖准他做還不世襲欽此故庶長男李元珍𢎞¶
<pb:KR2l0012_WYG_001-48a>¶
治十二年九月奉聖㫖著他做還不世襲欽此故嘉靖¶
九年十二月撫按保奏男李爵該襲奉欽依准令冠帶¶
就彼到任管事¶
　　　黒鹽井巡檢司巡檢¶
楊節楚雄府定逺縣民洪武十五年歸附十六年總兵¶
官劄擬黒鹽井巡檢司土官巡檢本年張布政整理鹽¶
課本井附近村分蠻民舊属提舉司管属䝉將楊節就¶
充本井提舉司提舉辦事故男名四即楊巨源備馬赴¶
<pb:KR2l0012_WYG_001-48b>¶
京朝賀告襲叅照不係世襲無例可准洪武三十五年¶
十二月奉聖㫖他的父雖不是世襲土官比先㑹辦鹽¶
課供給大軍既是病故了著他男做巡檢還在提舉司¶
催辦鹽課只不做世襲若不守法度時却換了欽此故¶
男楊霖洪熈元年六月奉聖㫖著他做照太宗皇帝聖¶
㫖還不做世襲不守法度時換了欽此正統三年事簡¶
裁减查得大理府鄧川州浪穹縣十二關巡檢司見缺¶
巡檢合將本官調去本年六月奉聖㫖是欽此總兵等¶
<pb:KR2l0012_WYG_001-49a>¶
官榜示有能納米二百石量陞一級楊霖納米二百石¶
不願陞職呈部仍復舊任故成化三年庶長男楊倫應¶
襲四月奉聖㫖楊倫著做巡檢還不世襲欽此填註黒¶
鹽井巡檢故嫡長男楊寧𢎞治十四年五月奉聖㫖准¶
他襲還不世襲欽此故男楊永保告襲¶
　　　巡檢¶
樊子得姚安軍民府魏州人洪武十四年進貢二十六¶
年除授楚雄府楚雄縣黒鹽井巡檢司巡檢後為事發¶
<pb:KR2l0012_WYG_001-49b>¶
白鹽井工役故男樊真告有同起為事主簿李苴已行¶
復職具呈告承襲本部議擬樊子得係在配所病故難¶
比李苴承襲宣徳五年六月奉聖㫖准他做巡檢只不¶
世襲也不為例欽此故庶長男樊福縁天順元年八月¶
奉聖㫖既是逺方土官巡檢兒男准他襲欽此故嫡長¶
男樊杰𢎞治七年六月奉聖㫖准他襲欽此故樊垣撫¶
按勘襲¶
　　　南安州判官¶
<pb:KR2l0012_WYG_001-50a>¶
李花通楚雄府定逺縣民由閑良鎮撫洪武十四年歸¶
附十五年因自久叛亂于山箐藏住十九年七月將偽¶
叅政王滿殺獲首級解官總兵官授充黒鹽井巡檢司¶
巡檢二十年實授調琅井巡檢二十三年備馬進貢調¶
除湖廣蘄州蘭溪鎮巡檢司巡檢為是雲南土人具告¶
引奏復職故嫡長男李保備馬進貢告襲永樂六年四¶
月奉聖㫖除他做巡檢還不做世襲著回去等服滿了¶
就&KR0218;裏到任管事掌印他以後不志誠時換了欽此宣¶
<pb:KR2l0012_WYG_001-50b>¶
徳八年内官雲仙奏將李保陞任本州土官協同流官¶
辦事宣徳八年九月奉宣宗皇帝聖㫖土官巡檢李保¶
既是署事公勤錢糧不欠逃民復業著做南安州判官¶
協同流官知州辦事不為例欽此正統四年為事斬罪¶
運灰原籍為民隨征麓川有功復還原職正統十四年¶
老疾男李任能先故李晟係孫男當年六月奉太上皇¶
帝聖㫖准他替還著覆勘的實奏來欽此成化十六年¶
三月被刁民鄭端告稱索要銀兩成化二十年男李柯¶
<pb:KR2l0012_WYG_001-51a>¶
來奏照李暹等事例納米復業咨都察行查¶
　　　廣通縣主簿¶
段璽僰人係土官髙政下把事洪武十五年歸附十六¶
年總兵官擬任前職十七年實授故長男段時春患耳¶
聾長孫段禄年一嵗患惡瘡俱難承襲嫡次男段時可¶
自備馬赴京進貢告襲永樂三年十二月奉聖㫖著他¶
去廣通縣做主簿只不做世襲若不志誠犯了法度時¶
拿來問别著人做欽此年老男段惟忠正統六年替老¶
<pb:KR2l0012_WYG_001-51b>¶
疾長男段鑑成化元年本部題准就彼冠帶𢎞治七年¶
征傷男段永聰本年奉聖㫖段永聰准替職欽此故男¶
段不磷告襲間亦故男段素見在聽襲¶
　　　回蹬關巡檢司巡檢¶
楊保楚雄府楚雄縣民由土官把事洪武十五年歸附¶
十六年赴京朝貢告替永樂十六年正月奉聖㫖准他¶
替欽此後父楊伯齡病故親男楊震咨襲查無體勘正¶
統四年九月奉聖㫖且准他襲還行文書去覆勘但有¶
<pb:KR2l0012_WYG_001-52a>¶
虚詐拿解來京欽此老疾嫡長男楊祖榮成化十三年¶
十月就彼冠帶疾嫡長男楊訓𢎞治九年五月奉聖㫖¶
准他替欽此正徳七年六月楊訓絶嗣親弟楊淳送部¶
查得祖來不曽開有世襲字樣奏奉聖㫖准他替欽此¶
嘉靖九年十二月親男楊遇春本月奉聖㫖准令冠帶¶
就彼到任管事¶
　　　回蹬闗巡檢司巡檢¶
成青可楚雄府廣通縣民充雲南省叅政圗嚕下効力¶
<pb:KR2l0012_WYG_001-52b>¶
洪武十五年歸附十六年四月總兵官擬任本司巡檢¶
十七年實授殘疾自備馬匹帶男成普赴京進貢告替¶
永樂元年正月奉聖㫖准他替還不做世襲若不守法¶
度時換了欽此文選司缺冊内查得成化十二年九月¶
二十三日除流官巡檢嚴海管事¶
　　　定邊縣縣丞¶
阿魯小百夷人任前定邊縣土縣尹洪武十五年歸附¶
總兵官擬任本縣縣丞十七年實授年老長男阿吾不通¶
<pb:KR2l0012_WYG_001-53a>¶
語言嫡孫阿哀備馬赴京進貢告替二十九年正月奉¶
聖㫖准他欽此故宣徳二年男阿賽襲故庶長男阿俄¶
𢎞治十三年十月奉聖㫖是阿俄准做土官縣丞不世¶
襲欽此故正徳六年八月庶長男阿懐恩查祖來不曽¶
開有世襲字樣奉聖㫖阿懐恩准做土官縣丞不世襲¶
欽此故嘉靖十二年七月庶長男阿大魁查祖來不曽¶
開有世襲字樣奉聖㫖准他襲欽此¶
　　　鎮南州同知¶
<pb:KR2l0012_WYG_001-53b>¶
段良楚雄府鎮南州僰人前元任本州土同知洪武十¶
六年四月總兵官劄取復任二十四年赴京朝覲二十¶
五年實授本州流官同知故嫡長男段奴備馬赴京朝¶
賀告襲三十五年十二月奉聖㫖他父雖不是世襲土¶
官比先曽供給軍馬糧草既是病故了著他這男還做¶
流官同知不守法度時換了欽此老疾同男段節赴京¶
進馬告替洪熈元年六月奉聖㫖著他替做同知還是¶
流官欽此患病男段䕶正統七年三月襲故庶長男段¶
<pb:KR2l0012_WYG_001-54a>¶
梓潼成化十八年正月奉聖㫖段梓潼保著做流官同¶
知欽此故嫡長男段然正徳五年八月奉聖㫖段然著¶
做流官同知欽此故長男段時和故男段巖亦故絶然¶
次男時泰應襲¶
　　　判官¶
陳均祥楚雄府楚雄縣民係土官髙政下把事洪武十¶
五年歸附十六年總兵官擬任前職十七年實授故嫡¶
長男陳夀備馬赴京朝覲告襲永樂元年正月奉聖㫖¶
<pb:KR2l0012_WYG_001-54b>¶
還著他做判官不做世襲若不守法度時換了欽此老¶
疾帶男陳恭赴京告替洪熈元年六月奉聖㫖著他替¶
照太祖皇帝聖㫖還不做世襲若不守法度時換了欽¶
此故嫡長男陳全未經覆勘正統二年七月奉聖㫖既¶
雲南路逺往復艱難且准他襲還行文書去覆勘如有¶
不實拏解將來欽此年老男陳忠成化十五年十二月¶
奉聖㫖陳忠准替判官不世襲欽此故男陳獻文𢎞治¶
七年十二月奉聖㫖陳獻文准做判官不世襲欽此故¶
<pb:KR2l0012_WYG_001-55a>¶
嘉靖九年十二月親男陳策奉欽依准令冠帶就彼到¶
任管事¶
　　　英武闗巡檢司巡檢¶
張宗僰人前元任都都萬户府長官司長官洪武十五¶
年歸附十六年總兵官劄充前職十七年實授十九年¶
被賊殺死無子親姪張寺備馬赴京朝貢告襲洪武三¶
十五年十二月奉聖㫖他的伯雖不是世襲土官比年¶
曽供辦糧草既是病故了准他姪男做巡檢只不做世¶
<pb:KR2l0012_WYG_001-55b>¶
襲不守法度時換了欽此故嫡長男張禾送部查無世¶
襲正統五年九月奉聖㫖既是土官准他襲只不世襲¶
若不守法時換了欽此故成化八年故男張遜嫡次男¶
張子隆本年十二月奉聖㫖准他做巡檢只不世襲欽¶
此故男張綱絶故絶弟張經男張一言于嘉靖九年十¶
二月奉欽依准令冠帶就彼到任管事¶
　　　鎮南巡檢司巡檢¶
楊昌僰人由本府土官髙政下把事洪武十五年歸附¶
<pb:KR2l0012_WYG_001-56a>¶
十六年總兵官委署本司巡檢十七年實授年老親男¶
楊三保應赴京告替三十三年四月替父職為因衙門¶
裁革調大理府趙州定西嶺巡檢後丁憂起復到部查¶
得已除流官巡檢彭信在任永樂二年正月奉聖㫖還¶
著他去鎮南巡檢司做巡檢不做世襲若不守法度時¶
換了流官廵檢也著他一同在&KR0218;裏管事欽此故弟楊¶
平宣徳六年八月奉聖㫖准他做只不世襲欽此故無¶
嗣姪楊通正統六年七月襲故次男楊信未襲故男楊¶
<pb:KR2l0012_WYG_001-56b>¶
俊應襲成化二十一年三月奉聖㫖楊俊著做土官巡¶
檢不世襲欽此故男楊珷告襲亦故男楊萬林見在應¶
襲¶
　　　沙橋驛驛丞¶
楊均僰人洪武十五年歸附充沙橋驛馬戸十六年五¶
月總兵官劄充本驛驛丞十七年實授十九年正月被¶
賊殺死男楊䕶年老楊應係嫡長親孫備馬赴京進貢¶
告襲祖職永樂二年五月奉聖㫖除他做驛丞不做世¶
<pb:KR2l0012_WYG_001-57a>¶
襲流官掌印他以後不志誠時換了欽此老疾親男楊¶
北極奴就彼替職老疾男楊典成化十二年四月奉聖¶
㫖楊典著做驛丞仍不世襲欽此故男楊𤣥𢎞治四年¶
八月奉聖㫖楊𤣥著做驛丞仍不世襲欽此故十五年¶
五月男楊徳宸就彼承襲免其納榖查得祖來不曽開¶
有世襲字樣奉聖㫖楊徳宸准他襲父職欽此故男楊¶
添爵應襲¶
　　　阿雄府巡檢司巡檢¶
<pb:KR2l0012_WYG_001-57b>¶
者白羅羅人充本村火頭洪武十六年總兵官劄任本¶
村巡檢司巡檢十七年實授故次男者吾赴京告襲永¶
樂六年三月奉聖㫖著他襲欽此十七年故者白庶長¶
男者姜赴京進貢告襲洪熈元年五月奉聖㫖著他襲¶
欽此故無兒男同宗堂弟者㱔宣徳十年三月奉聖㫖¶
既有司府州官吏保結明白著襲了去還行文書去著¶
布政司覆勘若有虚詐就便拏下解京𤼵落欽此故男¶
者廣本年二月内襲故次男者齊景泰七年四月奉聖¶
<pb:KR2l0012_WYG_001-58a>¶
㫖且與他冠帶回去管事欽此故無嗣姪男者應就彼¶
承襲查祖來不曽開有世襲字樣奉聖㫖是者應准襲¶
土官巡檢職事欽此故男者旻故男者必登告襲¶
　　　姚安府土官¶
髙夀僰人前元任雲南行省左丞故男髙保襲職洪武¶
十五年歸附十七年正月襲職故男髙賢年幼有弟髙¶
勝代襲原職候髙賢出幼仍還承襲永樂六年奉聖㫖¶
是著他署同知事欽此續該生貟老人偰思忠等告稱¶
<pb:KR2l0012_WYG_001-58b>¶
髙勝别無冠帶永樂七年四月奉令㫖著他冠帶敬此¶
永樂十六年髙賢告係髙保庶長男先因年幼有叔髙¶
勝借職今已出幼備馬進貢告襲本年三月奉聖㫖准¶
他襲&KR0218;借職的革了冠帶閑住欽此後告照楚雄府女¶
土官知府髙納的斤例陞做知府洪熈元年三月奉聖¶
㫖著他做知府只不世襲&KR0218;流官知府取回來欽此故¶
男髙嵩襲職為照髙賢知府不係世襲宣徳二年四月¶
奉聖㫖將髙嵩發回查勘病故奉清逺伯王驥准令髙¶
<pb:KR2l0012_WYG_001-59a>¶
賢次男髙貴襲土官知府叅照髙賢隠下祖髙保原係¶
世襲土官同知伊父髙賢保陞知府不係世襲情由妄¶
行告襲知府三司委官明承前號勘合隠匿不行回報¶
欲行都察院轉行巡按將髙貴革去知府職名仍襲土¶
官同知及查問前項違錯官吏正統十三年十二月奉¶
聖㫖是欽此患風症男髙翔成化十六年六月替職故¶
男髙鳳𢎞治九年二月奉聖㫖准他襲欽此嘉靖九年¶
十二月髙鳳患病親男髙齊斗奉欽依准令冠帶就彼¶
<pb:KR2l0012_WYG_001-59b>¶
到任管事¶
　　　姚州同知¶
髙義僰人係世職土官知州洪武十六年歸附總兵官¶
將男髙惠劄任本州同知十七年實授故庶長男髙紫¶
潼賜永樂二十二年五月奉令㫖照欽依例著他做只¶
不世襲不守法度時換了欽此故男髙澄成化十三年¶
四月奉聖㫖髙澄著做州同知仍不世襲欽此故嫡長¶
男髙椿正徳元年七月奉聖㫖髙椿著做州同知仍不¶
<pb:KR2l0012_WYG_001-60a>¶
世襲欽此故嘉靖九年十二月親姪髙郯奉欽依准令¶
冠帶十六年五月髙郯故絶堂弟髙弼承襲查無世襲¶
字樣奉聖㫖既勘明准承襲欽此¶
　　　普昌巡檢司巡檢¶
李可大理府趙州雲南縣人洪武十六年歸附總兵官¶
擬除本司巡檢年老男李智替故嫡長男李善備馬赴¶
京朝貢告襲永樂四年十二月奉令㫖著他做巡檢只¶
不世襲若不守法度不志誠時換了&KR0218;見任的巡檢掌¶
<pb:KR2l0012_WYG_001-60b>¶
印著他封印敬此宣徳元年五月男李文中襲老疾成¶
化十四年七月孫男李洪奏襲未經㑹勘行勘未報文¶
選司缺冊内查得成化十年九月除流官阮志聰¶
　　　鶴慶軍民府知事¶
董信本府人由前本府司吏洪武十五年歸附總兵官¶
擬充前職十七年實授老疾帶領長男董宗赴京進貢¶
告襲永樂六年四月奉聖㫖既老了准他男替職還不¶
做世襲欽此故男董夀宣徳四年五月奉聖㫖著他做¶
<pb:KR2l0012_WYG_001-61a>¶
還不做世襲欽此故嫡長男董禄天順八年八月奉聖¶
㫖董禄既無違碍著他做知事還不世襲欽此𢎞治八¶
年八月文選司報裁革正徳七年十月董禄孫董從賢¶
送部但祖來不曽開有世襲字樣奉聖㫖是准他與做¶
知事還不世襲欽此¶
　　　在城驛驛丞¶
田宗本府民由本府把事洪武十五歸附十六年跟隨¶
土官髙仲朝覲十七年除授本驛驛丞故男田均未襲¶
<pb:KR2l0012_WYG_001-61b>¶
故嫡長親孫田永備馬赴京進貢永樂六年四月奉聖¶
㫖除他做驛丞還不世襲著回去等服滿了就&KR0218;裏到¶
任管事流官掌印他以後不志誠時換了欽此故嫡長¶
男田直備馬赴京進貢告襲洪熙元年三月奉聖㫖著¶
他做驛丞不世襲&KR0218;流官驛丞取回來欽此故男田正¶
奏襲查照伊父襲職奉欽依不世襲成化三年二月奉¶
聖㫖著他做驛丞不世襲欽此故嫡長男田剛告襲間¶
雙目盲無嗣故弟田聰𢎞治十四年正月奉聖㫖是田¶
<pb:KR2l0012_WYG_001-62a>¶
聰准襲土官驛丞欽此嘉靖九年十二月孫田緯奉欽¶
依准令冠帶就彼到任管事¶
　　　觀音山巡檢司巡檢¶
王友徳本府民洪武十五年歸附十六年總兵官劄擬¶
前職十七年實授故嫡長男王瑾備馬赴京進貢告襲¶
永樂九年十月奉聖㫖著他做巡檢還不做世襲若不¶
守法度時罪他敬此故成化四年㑹奏嫡長孫王珍應¶
襲本年十一月奉聖㫖著他做巡檢不世襲欽此故嫡¶
<pb:KR2l0012_WYG_001-62b>¶
長男王讓𢎞治十年五月奉聖㫖准他襲欽此嘉靖二¶
年三月親男王應魁保襲查祖來不曽開有世襲字樣¶
奉聖㫖是著他做巡檢仍不世襲欽此¶
　　　觀音山驛驛丞¶
郭生本府民洪武十五年歸附差辦本驛事務十六年¶
總兵官擬充前職十七年實授故嫡四男郭宗備馬赴¶
京告襲永樂十一年二月奉聖㫖准他著世襲了欽此¶
故男郭鑑殘疾孫郭珪告襲成化三年㑹奏本年七月¶
<pb:KR2l0012_WYG_001-63a>¶
准令就彼冠帶老疾長男郭節孫郭亮相繼故絶次男¶
郭森并妻俱患風癱等疾無奏保郭珪第三男郭文斌¶
應襲𢎞治十三年十二月奉聖㫖是欽此¶
　　　宣化關巡檢司巡檢¶
羅白本府羅羅人洪武十五年歸附十六年總兵官劄¶
擬前職十七年實授永樂三年故文選司缺冊内查得¶
成化十年十一月除流官劉必貴¶
　　　劔川州彌沙鹽井鹽課司副使¶
<pb:KR2l0012_WYG_001-63b>¶
何酋本州民前元任本井鹽課司大使洪武十六年歸¶
附總兵官擬充本井鹽課司副使十七年實授故長男¶
何勝備馬赴京進貢告襲永樂三年三月奉聖㫖都除¶
去做何勝做副使字成做巡檢封印都還不做世襲也¶
不為常例若不志誠又不守法度時換了欽此故男何¶
保告襲間故正統元年四月弟何莊奏襲查得何保永¶
樂十年告襲未任在途病故到今二十餘年不行承襲¶
中間恐有緣故亦未經三司體勘將何莊𤼵回體勘至¶
<pb:KR2l0012_WYG_001-64a>¶
日施行文選司缺冊内查得成化七年四月除流官楊¶
哲¶
　　　彌沙井巡檢司巡檢¶
哈只係本州民洪武十五年歸附十六年叅隨大理衛¶
指揮周能管領土軍與同大軍攻破鄧州州等寨總兵¶
官擬充前職十七年實授老病嫡長男沙塝備馬赴京¶
進貢告替永樂四年正月奉聖㫖著他替做巡檢只不¶
世襲也不為例不守法度時換了欽此成化八年劔川¶
<pb:KR2l0012_WYG_001-64b>¶
州吏史銘奏稱沙塝為事典刑要設流官行勘未報成¶
化十二年奏保冠帶上舍趙貴授任巡檢不由上司徑¶
自具奏行勘未報文選司缺冊内查得成化十九年三¶
月除流官何本¶
　　　順州同知¶
子與羅羅民襲祖先任土官知州洪武十六年歸附總¶
兵官劄擬本州同知十七年實授故男子清三十三年¶
正月襲故伊妻觀音銘告襲夫職宣徳元年五月奉聖¶
<pb:KR2l0012_WYG_001-65a>¶
㫖著他做州同知還不世襲欽此續該布政司咨呈備¶
開鶴慶軍民府知府髙寳闗開觀音銘再醮之婦不應¶
承襲奏革冠帶本府又保子清堂弟子公承襲照勘去¶
後續該布政司咨呈開子公宣徳四年病故天順七年¶
子英奏要襲職行勘三司奏稱㑹勘得子英係已故土¶
官同知子清嫡親姪孫應襲查照彼先子清妻觀音銘¶
告襲節奉欽依還不世襲事理成化元年七月奉聖㫖¶
著做州同知還不世襲欽此故嫡長男子海𢎞治十二¶
<pb:KR2l0012_WYG_001-65b>¶
年十二月奉聖㫖是著做州同知還不世襲欽此嘉靖¶
九年十二月撫按等衙門奏保鶴慶軍民府順州已故¶
土官州同知子英親男子潼該襲奉欽依准令冠帶就¶
彼到任管事¶
　　　武定軍民府知府¶
金甸羅羅人前武定府土官總兵安慈長男法叔妻商¶
勝有夫法叔病故弟三寳奴襲兄職事亦故為男年幼¶
商勝襲夫法叔職事洪武二十二年患病令男海積替¶
<pb:KR2l0012_WYG_001-66a>¶
職二十六年欽依准替襲在閑海積於洪武三十五年¶
赴京朝賀病故戸無嫡庶兒男正妻薩周應襲永樂二¶
年六月奉聖㫖著他襲欽此故保已保男弄交妻商智¶
承襲十五年九月奉聖㫖是黔國公毎説商智該襲就¶
著他襲做知府欽此故布政司保結咨呈起送户長夫¶
叔阿寧到部為照本人未經都按二司體勘擬將本人¶
𤼵回具題正統三年二月奉聖㫖既有布政司并本府¶
官吏人等保結具准他襲還行文書去覆勘如有不實¶
<pb:KR2l0012_WYG_001-66b>¶
拿解將來欽此景泰二年正月親姪矣本職奉聖㫖是¶
欽此故親男金甸天順四年十二月就彼襲職奉聖㫖¶
是欽此故無嗣庶弟阿英告襲二十三年十一月奉聖¶
㫖是欽此故正徳十二年三月男鳳朝明奉聖㫖恁每¶
説的是但地方既有災異土人又不願改設流官鳳¶
朝明還著他承襲舊職欽此故嘉靖九年十二月親男¶
鳳詔奉欽依准就彼冠帶故嘉靖十一年十月奏保鳳¶
朝明妻鳳詔母瞿氏應襲奉聖㫖是這土官知府既該¶
<pb:KR2l0012_WYG_001-67a>¶
鎮巡等官查議明白瞿氏准照例承襲欽此¶
　　　和曲州元謀縣知縣¶
阿吾景東府百夷人原襲土官知縣洪武十五年投降¶
十六年劄付與流官相兼署管十七年有流官知縣張¶
元禮病故阿吾赴京朝覲二十七年實授元謀縣縣丞¶
當月西平侯奏奉欽依實授知縣故嫡長男吾忠三十¶
五年十二月奉聖㫖是他父祖既曽做知縣如今還准¶
他做知縣欽此次日覆奏奉聖㫖是還不做世襲以後¶
<pb:KR2l0012_WYG_001-67b>¶
他不守法度時換了欽此故宣徳元年男吾政襲職風¶
疾正統八年六月男吾起于總督尚書處襲職故無嗣¶
天順二年十月弟吾超奏保赴部查無三司官㑹奏奉¶
聖㫖且准他襲還催三司覆勘應襲繳結故成化三年¶
六月庶長男吾隆准令就彼冠帶故庶長男吾大用𢎞¶
治十四年五月奉聖㫖是准他襲還不世襲欽此故嘉¶
靖九年十二月親男吾至先奉欽依准令冠帶就彼到¶
任管事¶
<pb:KR2l0012_WYG_001-68a>¶
　　　和曲州龍街闗巡檢司巡檢¶
李夀童昆明縣人指揮李觀下頭目洪武十四年隨同¶
本官差使赴京朝覲賞賜回還二十四年七月節奉太¶
祖皇帝聖㫖巡檢布開用他欽此故長男李忠備馬赴¶
京進貢告襲永樂六年二月奉令㫖著他做巡檢還著¶
流官掌印也不做世襲若不守法度時換了敬此十九¶
年給由故嫡長男李孟雄襲職不係世襲宣徳元年四¶
月奉聖㫖著他做巡檢不世襲欽此眼病嫡長男李芳¶
<pb:KR2l0012_WYG_001-68b>¶
查不係世襲本年十二月奉聖㫖著他做巡檢還不世¶
襲欽此老病嫡長男李禄𢎞治十二年四月奉聖㫖准¶
他替還不世襲欽此故男李廷秀耳疾未襲故男李森¶
奉例冠帶聽襲¶
　　　金沙江巡檢司巡檢¶
劉寳山昆明縣民洪武十四年歸附二十四年總兵官¶
照例䦰注武定軍民府和曲州羅摩誀巡檢司巡檢為¶
因裁革給赴部三十二年七月欽調金沙巡檢司巡檢¶
<pb:KR2l0012_WYG_001-69a>¶
故嫡長男劉進忠備馬進貢告襲洪熈元年閏七月奉¶
聖㫖著他做巡檢只不世襲不志誠時換了欽此故男¶
劉浩成化元年眼疾男劉皛七年九月題准行令就彼¶
冠帶替職訖¶
　　　巡檢¶
李安吉奴大理府太和縣人洪武十四年歸附二十四¶
年欽除武定軍民府和曲州金沙江巡檢司土官巡檢¶
故男李元通鏡告襲故男李祥光告襲故男李鑑天順¶
<pb:KR2l0012_WYG_001-69b>¶
八年襲故嫡長男李傑𢎞治九年正月奉聖㫖准他襲¶
欽此故男李朝宣聽襲¶
　　　廣西府知府¶
昻覺廣西府彌勒州人有父普徳除授本府知府洪武¶
二十一年者滿作亂殺死總兵官委覺署掌府事赴京¶
告襲縁無官吏人等保結宗枝圗本二十七年正月本¶
部官奏間西平侯奏俱係正枝葉節該奉太祖皇帝聖¶
㫖與他世襲著襲了欽此故男昂保在任署事奏襲永¶
<pb:KR2l0012_WYG_001-70a>¶
樂五年九月奉聖㫖著他襲了罷欽此故男圎通正統¶
六年襲職故無嗣親姪昂宗保送間故該男自蓬襲亦¶
故成化九年㑹奏自蓬弟昂貴應襲本年十二月題准¶
行令就彼冠帶襲職文選司缺冊内查得成化十七年¶
五月知府昂貴故本年七月改除流官知府賀勛¶
　　　彌勒州知州¶
赤喜廣西府彌勒州民洪武十五年總兵官鈞㫖署理¶
州事赤喜充欲龍鄉頭目以後叔普徳陞廣西府知府¶
<pb:KR2l0012_WYG_001-70b>¶
赤喜係是親房堂姪舉接繼叔普徳名缺署事二十一¶
年赴京五月實授故嫡長親男者克赴京告襲本年八¶
月襲故男樊習宣徳五年八月奉聖㫖准他欽此親叔¶
必者告襲姪樊習職事正統四年八月奉聖㫖既有布¶
政司并本府州官吏人等保結且准他襲還行文書去¶
覆勘如有不實拿解來京欽此故男番瓚正統十一年¶
十二月奉聖㫖既有本府州官吏保結准他襲欽此故¶
嫡長男番普救成化元年十一月題准行令就彼冠帶¶
<pb:KR2l0012_WYG_001-71a>¶
承襲未襲故堂弟番普也三司奏襲看僉事俞澤不行¶
親勘轉委屬官行勘㑹奏未報文選司缺冊内查得𢎞¶
治六年十一月改設流官訖¶
　　　師宗州同知¶
阿的羅羅人承襲父職洪武十五年歸附十六年開設¶
衙門二十一年赴京朝覲除本州同知故無嗣有阿救¶
十六年九月赴京朝覲告襲二十七年二月䝉欽除同¶
知職事故嫡長男普雙本年十二月赴京朝賀告襲永¶
<pb:KR2l0012_WYG_001-71b>¶
樂元年正月欽准襲職故無嗣龍哥係弟年幼未嘗管¶
事鄉老頭目張文禮等告係普雙妻適蘇承襲龍哥長成¶
襲職永樂二年六月奏欽准襲職後赴京告故夫髙曽¶
祖父俱係知州欲陞知州職事部擬不准永樂七年正¶
月引奉令㫖他父親自來朝陞他做知州只不做世襲¶
還著流官掌印以後有當襲的人仍著做同知敬此故¶
龍哥長成奉令㫖准襲他兄同知的職事敬此故男瓏¶
達告襲間故男瓏和尚書王驥准襲故嫡長男瓏宗聽¶
<pb:KR2l0012_WYG_001-72a>¶
襲間故男瓏顯成化二十三年七月奉聖㫖瓏顯准照¶
例襲土官同知欽此故嘉靖九年十二月親姪瓏節奉¶
欽依准令冠帶就彼到任管事¶
　　　元江軍民府禾摩村巡檢司巡檢¶
李華洪武三十二年跟隨土官知府那榮征進青娘等¶
處節次有功宣徳十年奏任禾摩村巡檢司土官巡檢¶
故長男李山未襲故次男李思恭保送總督尚書處准¶
襲正統九年征進麓川有功陞主簿仍管巡檢司事故¶
<pb:KR2l0012_WYG_001-72b>¶
庶弟李思義成化十三年八月題准就彼冠帶承襲故¶
嫡長男李圎戎成化二十年二月奉聖㫖李圓戎准襲¶
土官巡檢欽此患病男李俸正徳四年三月奉聖㫖李¶
俸准做土官巡檢還不世襲欽此故男李濟賢見在應¶
襲¶
　　　廣南府富州知州¶
沈大忠任本州知州收捕生野羅羅被藥箭射傷右臂¶
又兼脚患風疾備馬令男沈絃經赴京朝覲告替洪武¶
<pb:KR2l0012_WYG_001-73a>¶
三十一年六月奉准襲知州故男沈政告襲間患病正¶
統七年四月男沈善總督尚書處准襲故嫡長男沈繼¶
祖成化元年十月題准行令沈繼祖就彼冠帶承襲故¶
絶鎮巡㑹奏堂兄沈宣承襲𢎞治六年閏五月奏聖㫖¶
是欽此故男沈貴十三年十月奉聖㫖是准他襲欽此¶
　　　永寧府知府¶
卜都各吉瀾滄衛西番人先係本州土官洪武十六年¶
征南將軍劄擬本州知州故男各吉八合二十九年八¶
<pb:KR2l0012_WYG_001-73b>¶
月西平侯啟岷府給授冠帶題奏實授備馬令男卜撒¶
赴京進貢就闗誥命永樂四年四月奏這知州不曽引¶
如今他的把事通事來請㫖奉聖㫖&KR0218;知州先與他誥¶
命却去照勘欽此本月引結節奉聖㫖這知州好生志¶
誠肯出氣力他又自來朝見如今陞永寧州做永寧府¶
就陞他做本府知府属雲南布政司管這知州的誥毀¶
了另寫與他知府的誥命就將西番字譯在誥裏面欽¶
此當奏永寧州陞永寧府合照元江廣西貳府事例再¶
<pb:KR2l0012_WYG_001-74a>¶
除同知通判經厯知事照磨檢校他永寧州原有一箇¶
同知胡本吏目胡成取來别用奉聖㫖因各吉八合有¶
功就陞&KR0218;胡本做本府同知胡成做經厯再除一箇知¶
事去其餘的官俱不除著禮部鑄印與他去欽此老病¶
卜撒告替永樂十二年閏九月引奏准替十五年各吉¶
八合卜撒被土官千户刺馬非等殺死弟南八該黔國¶
公沐晟等保襲二十年十二月奉令㫖是敬此故太監¶
總兵羅珪等奏親男阿苴應襲要令就彼冠帶天順二¶
<pb:KR2l0012_WYG_001-74b>¶
年六月奉聖㫖既羅珪每奏保得阿苴係南八親男且¶
准他襲還行文書去覆勘將來欽此故庶男阿綽成化¶
二十一年襲故嫡長男阿貴𢎞治七年正月奉聖㫖阿¶
貴准襲土官知府欽此故正徳十年六月嫡長男阿揮¶
部查祖來不曽開有世襲字樣奉聖㫖阿揮准承襲管¶
事欽此故嘉靖十九年四月嫡長男阿和遵照嘉靖十¶
七年詔書就彼承襲奉聖㫖阿和准就彼承襲管事欽¶
此¶
<pb:KR2l0012_WYG_001-75a>¶
　　　鎮沅府知府¶
刀平百夷人雲南元江府因逺羅必甸長官司民世襲¶
土官總管專一管集操練洪武三十四年總兵官奏准¶
開設鎮沅州陞本州知州永樂四年陞鎮沅府刀平陞¶
本府知府年老男刀騰永樂十三年十月奉聖㫖著替¶
了欽此老疾正統八年總督王尚書奉𠡠就彼令嫡長¶
男刀安替職故嫡長男刀昇告襲間故該三司奏保得¶
伊嫡孫刀源應該承襲天順八年十二月奉英宗皇帝¶
<pb:KR2l0012_WYG_001-75b>¶
聖㫖是欽此故長男刀瑛告襲間亦故孫男刀伱保襲¶
𢎞治十四年正月奉聖㫖是欽此¶
　　　孟艮府知府¶
刀哀永樂三年七月本部同禮部尚書兼左春坊大學¶
士李志剛等奉聖㫖雲南歹指土官刀哀差人來朝貢¶
如今將歹指立做孟艮府就著&KR0218;刀哀做知府與他紗¶
㡌素金帶誥命印信去欽此永樂三年七月奉聖㫖是¶
欽此故男把瘂交就於本府管事緣係人未有冠帶故¶
<pb:KR2l0012_WYG_001-76a>¶
祖母曩崩送備方物器皿馬匹金錠差頭目陶孟賽招¶
板赴京進貢乞請冠帶衣服行該雲南㑹奏伊男慶馬¶
棘明白查無譯出緬字結狀繳到景泰四年八月奉聖¶
㫖他是夷人准襲著他回去撫管夷民仍催譯出緬字¶
結狀若有虚詐著三法司奏來定奪欽此故成化十七¶
年土舍招禄奏襲著本内既管府事八九年及父故時¶
縁何不行具告上司勘襲經今年久具結况未經三司¶
㑹勘行勘未報¶
<pb:KR2l0012_WYG_001-76b>¶
　　　灣甸州知州¶
刀景𤼵孟定人充孟定招剛思倫法取充灣甸陶孟洪¶
武三十年赴雲南西平侯處回還三十三年除長官司¶
職事給與冠帶衣服後姪男刀怕額等赴京朝覲狀告¶
思倫法在時想著我每與孟地刀名扛木邦罕的法孟¶
養刀木且都一般做大陶孟想孟定也做知府木邦孟¶
養也做宣慰司教我刀景發止做長官司告禮部與我¶
皇帝前奏據告永樂三年四月奏皇帝這灣甸地方差¶
<pb:KR2l0012_WYG_001-77a>¶
𤼵比孟定那㡬處都少當初他做長官司衙門也小了¶
如今陞做灣甸州長官刀景𤼵陞做知州與他金帶副¶
長官曩光陞做同知與他花銀帶都與他誥𠡠著禮部¶
鑄印去欽此故男刀景項永樂二十二年正月襲故男¶
景辦法襲宣徳八年十一月奉宣宗皇帝聖㫖景辦法¶
准襲土官知州刀景項職事還行文書去體勘如有不¶
應襲另有定奪欽此故男景隆法正統十一年十二月¶
奉聖㫖且准他襲還行文書去與三司官再行㑹勘明¶
<pb:KR2l0012_WYG_001-77b>¶
白奏來欽此故男景拙法成化四年十一月題准就彼¶
冠帶故男景都法成化十八年七月奉聖㫖景都法著¶
襲土官知州欽此¶
　　　鎮康州知州¶
大悶法百夷人從麓川宣慰思看法征討有功充招募¶
名目擬管林馬甸寨故男曩博襲職有思看法為見鎮¶
康路大著令曩博仍舊管食本處地方因刀千孟反叛¶
宣慰思倫發差曩博征討取陣亡曩光係親男襲父職¶
<pb:KR2l0012_WYG_001-78a>¶
事洪武三十三年開設衙門除灣甸長官司副長官給¶
與冠帶衣服同長官刀景𤼵到任後刀景𤼵姪刀怕額¶
赴京朝見具告永樂三年四月奉聖㫖這灣甸州地方¶
差發比孟定那幾處都少當初定他做長官司衙門也¶
小了如今陞他灣甸州長官刀景𤼵陞做知州與他金¶
帶副使長官曩光陞他同知與他花銀帶都與他誥命¶
禮部鑄印去欽此永樂七年七月欽設鎮康州將曩光¶
陞做知州故男刀孟廣年方一嵗内府司設監右少監¶
<pb:KR2l0012_WYG_001-78b>¶
徐光令親弟刀木襖權署永樂十六年九月傳奉聖㫖¶
吏部知道欽此為無保結本年九月奉聖㫖若是著他¶
借管久後争只著他兒子襲了罷欽此故男刀門戛奏¶
要襲職行該㑹奏刀門戛係刀孟光嫡長親男應襲成¶
化元年正月准令刀門戛就彼冠帶故嘉靖九年十二¶
月男刀門中奉欽依准令冠帶就彼到任管事¶
　　　威逺州知州¶
刀算黨孟波人思倫𤼵招魯洪武三十一年在金齒司¶
<pb:KR2l0012_WYG_001-79a>¶
歸附先蒙總兵官就令回去到任孟波舊收管百戸後¶
思倫𤼵又差充刀横孟替算黨有兄刀横孟生拗不指¶
出官要殺算黨彼逃性命投景東衞指揮到雲南總兵¶
官調撥官軍將兄刀横孟典刑刀算黨將原管地界同¶
指揮分定各立界至認辦差𤼵三十四年開設衙門永¶
樂元年二月實授故男刀慶罕告襲永樂二十二年三¶
月傳奉聖㫖是欽此故保男刀盖罕宣徳五年六月奉¶
聖㫖且准他做還行文書去照勘欽此故男刀朔罕天¶
<pb:KR2l0012_WYG_001-79b>¶
順八年十二月襲故長男刀遜罕應襲𢎞治元年正月¶
奉聖㫖是欽此故𢎞治十六年十月庶長男刀寧著令¶
就彼冠帶承襲其該納稻榖習禮仍照見行事例奉聖¶
㫖准他襲欽此故正徳十二年三月男刀能就彼承襲¶
查勘祖來無世襲字樣奉聖㫖是刀能准就彼襲職管¶
事欽此¶
　　　孟定府知府¶
漢煖麓川百夷人思倫𤼵下招魯管孟令洪武十年管¶
<pb:KR2l0012_WYG_001-80a>¶
木邦故男刀名扛替父管軍後調孟定殺獲有功三十¶
四年開設衙門除孟定府知府就賜冠帶西平侯奏稱¶
刀名扛見守孟定地方他處土官已有冠帶若備奏回¶
恐蠻人疑惑就將印信冠帶方纔具奏于法有違三十¶
五年十二月奉聖㫖既有蠻夷去處准他欽此故男罕¶
顔法宣徳三年四月奉聖㫖准他著罕顔法襲知府欽¶
此故男刀禄孟宣徳八年襲故木邦宣慰罕盖法次男¶
罕葛法奏稱管辦孟定府差發同父罕盖法各處追殺¶
<pb:KR2l0012_WYG_001-80b>¶
反人及喚到思任發首級與勘合底簿管來孟定府本¶
部行准兵部手本查無罕葛法功次亦無給與底簿管¶
束孟定府差𤼵縁由難便准信成化三年奏有功次承¶
襲類行鎮巡等官查勘刀禄孟何年月日病故經今三¶
十餘年因何不行告襲即今有無的親子孫及勘罕葛¶
法的係何人之子憑何明文管束本官差𤼵即今應否¶
請給冠帶通行㑹奏未報¶
　　　景東府知府¶
<pb:KR2l0012_WYG_001-81a>¶
俄陶本府民洪武十五年投降將軍馬匹軍器并父子¶
前元給授金牌印信納解擬任景東府土知州十七年¶
實授世襲故男陶幹西平侯委令署事三十年五月奉¶
太祖皇帝聖㫖不必照勘准他襲了欽此故嫡長孫陶¶
瓚承襲宣徳六年六月奉聖㫖且准他做還行文書去¶
照勘欽此正統五年殺賊有功陞太中大夫資治少尹¶
仍管府事故長男陶洪成化八年八月奉聖㫖是陶洪¶
既㑹勘明白准他襲職欽此故嘉靖九年十二月親孫¶
<pb:KR2l0012_WYG_001-81b>¶
陶炳奉欽依准令冠帶就彼到任管事¶
　　　瀾滄衞軍民指揮使司北勝州知州¶
髙策僰人父髙斌祥前元北勝府土知府洪武十四年¶
歸附十七年除授北勝府通判未任改北勝州同知三¶
十二年陞北勝州知州故男髙銘永樂五年十月奉聖¶
㫖准他襲知州還著他來朝欽此患病男髙昶保送總¶
督尚書處替職正統六年殺賊有功陞府同知仍管本¶
州事患病髙泰㑹奏成化元年十一月准將髙泰填註¶
<pb:KR2l0012_WYG_001-82a>¶
土官府同知仍掌管北勝州事正徳六年布政司等奏¶
稱土舍髙聰無碍比照極邊事例就彼替襲奉武宗皇¶
帝聖㫖是欽此故男髙崙嘉靖八年八月題奉聖㫖是¶
髙崙就令就彼襲職到任管事欽此¶
　　　副同知¶
觀音奴雲南䝉古人父章吉特穆爾前北勝州土官參¶
政洪武十五年歸附總兵官帶至雲南病故十六年普¶
顔等叛亂總兵復征觀音奴引把事和習等總兵官劄¶
<pb:KR2l0012_WYG_001-82b>¶
委權北勝州土官同知十七年西平侯帶同朝覲十一¶
月欽除北勝州副同知廢疾長男觀音海永樂六年十¶
一月奉令㫖著他替了敬此故男章美總督尚書處照¶
准令冠帶故男章逺能景泰元年襲患病長男章輔該¶
三司㑹奏應襲成化二年十二月准行令就彼冠帶承¶
襲故無嗣因請擇其近族承襲奉聖㫖是欽此故𢎞治¶
八年十月長男章宏奉聖㫖章宏准襲副同知欽此故¶
男章鵬見在襲¶
<pb:KR2l0012_WYG_001-83a>¶
　　　判官¶
髙亮洪武十六年率領土官接應大軍總兵官劄任判¶
官十七年赴京朝覲實授未任吉安侯差領民兵征取¶
石門闗被賊藥箭射傷身死男髙琳備馬進貢到京告¶
襲永樂十一年二月奉聖㫖准他著襲了欽此故宣徳¶
四年男髙瑛奉聖㫖准他襲欽此老病成化三年十二¶
月庶長男髙慶題准行令就彼冠帶襲替訖故弟髙廣¶
告襲間於𢎞治十四年亦故男髙珍見在聽襲¶
<pb:KR2l0012_WYG_001-83b>¶
　　　寧番巡檢司巡檢¶
張名鶴慶軍民府北勝州民充寧永府把事永樂三年¶
西平侯差做通事招諭到西番剌次和等甸寨頭目張¶
首男罕思八等同赴京朝見又差同千戸胡文等往西¶
番里陀等處里招頭目藏康卜等為因讐殺不曽到彼¶
就于促瓦等處招得頭目招埧等各令弟姪赴京告乞¶
要陞用節該欽依如今他每既招得有人來且陞了今¶
後的不准還著招&KR0218;讐殺未來的頭目欽此緣數内把¶
<pb:KR2l0012_WYG_001-84a>¶
事張名别無品級今欽蒙附用合無陞做巡檢填註雲¶
南都司瀾滄衞軍民指揮使司比勝州寧番巡檢流官¶
掌印仍送兵部與同胡文還去招諭永樂五年五月奉¶
聖㫖是欽此¶
　　　順寧府知府¶
阿曰貢雲南順寧府蒲人本府土知府洪武十九年故¶
本年男猛哀承襲二十一年故次男猛吾襲故二十三¶
年猛丘襲故親弟猛朋三十年西平侯委令接缺辦事¶
<pb:KR2l0012_WYG_001-84b>¶
本年四月本府具奏欽改土官准他襲職故長男猛瑛¶
永樂十七年六月奉聖㫖准他襲欽此故長男猛雄年¶
方八嵗不能管事弟猛盖借職宣徳七年二月奉聖㫖¶
准他借職欽此患病男猛勇正統七年總督尚書處告¶
襲猛盖土官知府職事故長男猛斌天順七年五月奉¶
欽依承襲故正徳六年十月庶親男猛雍應查比知府¶
&KR0218;端就彼冠帶但祖來不曽開有世襲字樣奉聖㫖是¶
准他襲欽此故嘉靖九年十二月親男猛卿奉欽依准¶
<pb:KR2l0012_WYG_001-85a>¶
令冠帶就彼到任管事¶
　　　蒗蕖州知州¶
阿的洪武十六年歸附征南將軍擬充本州知州故男¶
阿吉暫承曽祖職事辦事二十九年八月西平侯給與¶
冠帶三十三年實授故嫡長男阿各永樂十七年二月¶
奉聖㫖著他做只不世襲不守法度時換了欽此故兄¶
阿白係伊親男總兵官尚書准就彼冠帶襲職故弟阿¶
奴㑹奏保查無三司保結景泰四年三月奉聖㫖准他¶
<pb:KR2l0012_WYG_001-85b>¶
襲還著三司官吏保結來欽此故成化四年三司㑹奏¶
長男阿佐承襲本部查照祖父襲職之時節奉欽依只¶
不世襲于本年十二月奉聖㫖准他做還不世襲欽此¶
故正徳元年十二月男阿洪奉聖㫖准他做還不世襲¶
欽此故正徳十二年九月布政奏保男阿鑾承襲祖父¶
襲職奉欽依不世襲奉聖㫖既查無礙准他襲¶
　　　大侯州知州¶
刁奉罕父刁奉偶原係伯夷人任大侯長官司長官被¶
<pb:KR2l0012_WYG_001-86a>¶
孟養招剛射死男刁奉漢即刁奉罕襲任大侯長官司¶
長官宣徳三年間具奏要照灣甸鎮康二州例陞做州¶
本年五月奉聖㫖這長官司陞做大侯州刁奉罕就陞¶
本州知州禮部鑄印與他欽此正統四年二月被麓川¶
賊人刀怕縳等殺死嫡長男奉外法五年六月奉聖㫖¶
准他襲欽此奉外法六年七月被麓川賊冦擄殺不存¶
弟刁奉送七年正月奉聖㫖是著刁奉送襲知州賜與¶
冠帶禮部便鑄印還冩勅與他欽此雲南㑹勘奉外法¶
<pb:KR2l0012_WYG_001-86b>¶
七年十二月回還與弟奉送法同管地方奉外法病故¶
長男奉吉利法應襲送部議擬將奉吉利法准令襲父¶
職奉外法知州回還掌印與知州奉送法同管州事候¶
奉送法終年子孫不襲天順三年十二月奉聖㫖是欽¶
此患病長男奉安法保襲𢎞治七年二月奉聖㫖是欽¶
此故男奉勘故奉勘親男奉禄到部祖來不曽開有世¶
襲字樣奉聖㫖是奉禄准襲祖職欽此¶
　　　巡檢¶
<pb:KR2l0012_WYG_001-87a>¶
阿能更水眼寨蒲人洪武十六年歸附十八年朝覲除¶
本司巡檢故無兒男親弟阿瑤備馬赴京進貢告襲永¶
樂七年五月奉令㫖著他做巡檢只不世襲若不守法¶
度時不著他做敬此故嫡長男阿仲保送永樂十五年¶
九月奉聖㫖是欽此¶
　　　干崖宣撫司經厯司經厯¶
廖阿弟先充干崖長官司通事宣徳五年欽䝉冠帶把¶
事正統三年賊子思任𤼵反叛同男廖瑄與賊對敵開¶
<pb:KR2l0012_WYG_001-87b>¶
通髙良貴路道迎接大軍殺退蠻賊等四年攻打象頭¶
等寨殺賊斬首解官傷故男廖瑄仍跟總兵殺敗賊衆¶
六年殺平賊人襲陞巡檢仍管把事事九年招出賊子¶
思機法等本年十月欽奉勅諭爾廖瑄為干崖宣撫司¶
經厯就職管事撫恤人民欽此景泰五年芒市長官刁¶
放革為不軌擒拿解京委廖瑄署本司印故長男廖讓¶
未襲故絶奏保庶長男廖謙成化七年十月奉聖㫖是¶
欽此正徳十年五月布政司已故土官經厯廖嵩絶嗣¶
<pb:KR2l0012_WYG_001-88a>¶
弟廖旹應襲查得祖來不曽開有世襲字樣奉聖㫖是¶
准他襲欽此¶
　　　干崖長官司古剌驛驛丞¶
李從人騰衝土人選充騰衝征緬招討司通事永樂五¶
年跟隨長官刁思濃赴京保任古刺驛驛丞年老嫡長¶
男李蠻奴二十二年五月奉令㫖照欽依例著他替只¶
不世襲不守法度時換了欽此年老男李震襲景泰元¶
年二月靖逺伯王驥奏准將男李斌替職故天順二年¶
<pb:KR2l0012_WYG_001-88b>¶
奏保長男李榮承襲查無三司保結類行查勘無碍就¶
彼冠帶承襲仍行㑹奏¶
　　　永平縣縣丞¶
馬鎻飛雲南金齒軍民指揮使司永平縣回回人由本¶
縣通事洪武十二年歸附擬授本縣土官縣丞故長男¶
馬哈新備馬赴京朝覲永樂元年五月奉聖㫖還著他¶
做縣丞依舊不與世襲不守法度時換了欽此當奏本¶
人父服制未終奉聖㫖著他回去等服滿時就在&KR0218;裏¶
<pb:KR2l0012_WYG_001-89a>¶
到任管事欽此老疾男馬驤宣徳元年七月奉宣宗皇¶
帝聖㫖也照尹宣例且准他襲還行文書去覆勘如有¶
虚詐就著總兵官黔國公拏解來京欽此患眼疾男馬¶
震正統十一年十二月奉聖㫖既土人與他襲欽此故¶
男馬諒孫馬全相繼亦故曽孫馬鳳正徳五年十月奉¶
聖㫖是馬鳳准襲土官縣丞還不世襲欽此故男馬秉¶
忠見在聽襲¶
　　　打牛坪巡檢司巡檢¶
<pb:KR2l0012_WYG_001-89b>¶
䝉羅白本縣羅羅人前代土官千戸洪武十六年歸附¶
總兵官擬充打牛坪驛丞後改前職十七年實授故男¶
蒙禮備馬進貢告襲永樂三年五月奉聖㫖著他做巡¶
檢封印止終本身若不志誠不守法度時不要他做&KR0218;¶
裏還除流官巡檢去掌印故男䝉黒宣徳五年十月奉¶
聖㫖准他襲也止終本身欽此調除甸頭巡檢司故嫡¶
長男䝉溪㑹奏應替查照伊祖告襲節奉欽依止終本¶
成化四年十月奉聖㫖准他做巡檢不世襲欽此¶
<pb:KR2l0012_WYG_001-90a>¶
　　　打牛坪驛驛丞¶
楊陵金齒軍民指揮使司永平縣民洪武十六年拜見¶
總兵官擬充本驛驛丞十七年實授故男楊海溺死不¶
曽告襲楊純嫡長孫男備馬赴京進貢告襲永樂六年¶
五月奉聖㫖除他做驛丞還不做世襲流官掌印他以¶
後不志誠時換了欽此故楊奴殘疾男楊節不係世襲¶
難准正統六年三月奉聖㫖既土官人著他襲還行文¶
書去覆勘若有虚詐拏解將來欽此故嘉靖九年十二¶
<pb:KR2l0012_WYG_001-90b>¶
月親曽孫楊廷弼奉欽依准令就彼冠帶¶
　¶
　¶
　¶
　¶
　¶
　¶
　土官底簿卷上¶
