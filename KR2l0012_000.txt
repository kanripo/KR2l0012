# -*- mode: mandoku-view; -*-
#+TITLE: 土官底簿
#+DATE: 2015-08-24 22:48:18.494013
#+PROPERTY: ID KR2l0012
#+PROPERTY: BASEEDITION WYG    
#+PROPERTY: JUAN 提要
<pb:KR2l0012_WYG_000-1a>¶
欽定四庫全書　　　　　史部十二¶
　土官底簿　　　　　　　職官類一(官制之屬/)¶
　　提要¶
　　　　(臣/)等謹案土官底簿二卷原本不題撰人姓¶
　　　　名朱彛尊跋但云抄之海鹽鄭氏亦不言作¶
　　　　者為何人凡明正德以前雲貴諸省土司爵¶
　　　　氏因襲皆載焉觀其命名與繕寫之式疑當¶
　　　　時案牘之文而好事者録存之也所載雲南¶
<pb:KR2l0012_WYG_000-1b>¶
　　　　百五十一家廣西百六十七家四川二十四¶
　　　　家貴州一十五家湖廣五家廣東一家共三¶
　　　　百六十三家其官雖世及而請襲之時必以¶
　　　　並無世襲之文上請所奉進止亦必以姑准¶
　　　　任事仍不世襲為詞欲以是示駕馭之權葢¶
　　　　其相沿體式如此明自中葉而後撫綏失宜¶
　　　　威柄日弛諸土司叛服不常僅能羈縻勿絶¶
　　　　我¶
<pb:KR2l0012_WYG_000-2a>¶
　　　國家聲靈赫濯蠻服向風逆命者必誅奉職者¶
　　　　䝉賞舊籍所載大半皆已改土歸流其存者¶
　　　　亦無不革心順化比於郡縣書中所列乃前¶
　　　　代一時茍且之制本不足道然明史土司列¶
　　　　傳祗記其征伐刑政之大端而於支派本末¶
　　　　未能具晰是編詞雖俚淺而建置源委一一¶
　　　　可徵存之亦有足資考証者焉乾隆四十二¶
　　　　年三月恭校上¶
<pb:KR2l0012_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
