# -*- mode: mandoku-view; -*-
#+TITLE: 土官底簿
#+DATE: 2015-08-24 22:48:18.573192
#+PROPERTY: ID KR2l0012
#+PROPERTY: BASEEDITION WYG    
#+PROPERTY: JUAN 跋
<pb:KR2l0012_WYG_003-1a>¶
土官底簿䟦¶
土官底簿二冊未詳撰人姓氏海鹽鄭氏藏書也按禹¶
貢三百里蠻書旅&KR0729;周官禮職方氏戴記明堂位稱八¶
蠻爾雅稱六蠻其種曰黎曰犵曰狑曰□曰獞各有大¶
姓為之䧺長明制仿元舊事分設官吏立宣慰招討安¶
撫長官四司雲南百五十一員廣西百六十七員四川¶
二十四員貴州一十五員湖廣五員廣東一員初𨽻驗¶
封後以其半𨽻武選嘉靖中申明舊典𨽻驗封者布政¶
<pb:KR2l0012_WYG_003-1b>¶
司領之隸武選者都指揮使領之文武相維羈縻有術¶
雖間有不靖旋即削平濊澤霑濡乆而漸知嚮學若黔¶
之宋氏昆友滇之木氏祖孫各著詩文刋有私集以雅¶
以南昧任侏離明之聲教逺矣予在史館勸立土司傳¶
以補前史所未有毛檢討大可是予言撰蠻司合志因¶
以是編資其採擇焉秀水朱彛尊䟦¶
